[{"quote": "诸葛宏在西朝，少有清誉，为王夷甫所重，时论亦以拟王。后为继母族党所谗，诬之为狂逆。将远徙，友人王夷甫之徒，诣槛车与别。宏问：“朝廷何以徙我？”王曰：“言卿狂逆。”宏曰：“逆则应杀，狂何所徙？”", "author": "刘义庆", "source": "《世说新语》·黜免", "dynasty": "南北朝", "tags": []}, {"quote": "桓公入蜀，至三峡中，部伍中有得猿子者。其母缘岸哀号，行百余里不去，遂跳上船，至便即绝。破视其腹中，肠皆寸寸断。公闻之，怒，命黜其人。", "author": "刘义庆", "source": "《世说新语》·黜免", "dynasty": "南北朝", "tags": []}, {"quote": "殷中军被废，在信安，终日书空作字。扬州吏民寻义逐之，窃视，唯作“咄咄怪事”四字而已。", "author": "刘义庆", "source": "《世说新语》·黜免", "dynasty": "南北朝", "tags": []}, {"quote": "桓公坐有参军椅烝薤不时解，共食者又不助，而椅终不放，举坐皆笑。桓公曰：“同盘尚不相助，况复危难乎？”敕令免官。", "author": "刘义庆", "source": "《世说新语》·黜免", "dynasty": "南北朝", "tags": []}, {"quote": "殷中军废后，恨简文曰：“上人箸百尺楼上，儋梯将去。”", "author": "刘义庆", "source": "《世说新语》·黜免", "dynasty": "南北朝", "tags": []}, {"quote": "邓竟陵免官后赴山陵，过见大司马桓公。公问之曰：“卿何以更瘦？”邓曰：“有愧于叔达，不能不恨于破甑！”", "author": "刘义庆", "source": "《世说新语》·黜免", "dynasty": "南北朝", "tags": []}, {"quote": "桓宣武既废太宰父子，仍上表曰：“应割近情，以存远计。若除太宰父子，可无后忧。”简文手答表曰：“所不忍言，况过于言？”宣武又重表，辞转苦切。简文更答曰：“若晋室灵长，明公便宜奉行此诏。如大运去矣，请避贤路！”桓公读诏，手战流汗，于此乃止。太宰父子，远徙新安。", "author": "刘义庆", "source": "《世说新语》·黜免", "dynasty": "南北朝", "tags": []}, {"quote": "桓玄败后，殷仲文还为大司马咨议，意似二三，非复往日。大司马府听前，有一老槐，甚扶疏。殷因月朔，与众在听，视槐良久，叹曰：“槐树婆娑，无复生意！”", "author": "刘义庆", "source": "《世说新语》·黜免", "dynasty": "南北朝", "tags": []}, {"quote": "殷仲文既素有名望，自谓必当阿衡朝政。忽作东阳太守，意甚不平。及之郡，至富阳，慨然叹曰：“看此山川形势，当复出一孙伯符！”", "author": "刘义庆", "source": "《世说新语》·黜免", "dynasty": "南北朝", "tags": []}, {"quote": "和峤性至俭，家有好李，王武子求之，与不过数十。王武子因其上直，率将少年能食之者，持斧诣园，饱共啖毕，伐之，送一车枝与和公。问曰：“何如君李？”和既得，唯笑而已。", "author": "刘义庆", "source": "《世说新语》·俭啬", "dynasty": "南北朝", "tags": []}, {"quote": "王戎俭吝，其从子婚，与一单衣，后更责之。", "author": "刘义庆", "source": "《世说新语》·俭啬", "dynasty": "南北朝", "tags": []}, {"quote": "王戎有好李，卖之，恐人得其种，恒钻其核。", "author": "刘义庆", "source": "《世说新语》·俭啬", "dynasty": "南北朝", "tags": []}, {"quote": "王戎女适裴頠，贷钱数万。女归，戎色不说。女遽还钱，乃释然。", "author": "刘义庆", "source": "《世说新语》·俭啬", "dynasty": "南北朝", "tags": []}, {"quote": "卫江州在寻阳，有知旧人投之，都不料理，唯饷“王不留行”一斤。此人得饷，便命驾。李弘范闻之曰：“家舅刻薄，乃复驱使草木。”", "author": "刘义庆", "source": "《世说新语》·俭啬", "dynasty": "南北朝", "tags": []}, {"quote": "王丞相俭节，帐下甘果，盈溢不散。涉春烂败，都督白之，公令舍去。曰：“慎不可令大郎知。”", "author": "刘义庆", "source": "《世说新语》·俭啬", "dynasty": "南北朝", "tags": []}, {"quote": "苏峻之乱，庾太尉南奔见陶公。陶公雅相赏重。陶性俭吝，及食，啖薤，庾因留白。陶问：“用此何为？”庾云：“故可种。”于是大叹庾非唯风流，兼有治实。", "author": "刘义庆", "source": "《世说新语》·俭啬", "dynasty": "南北朝", "tags": []}, {"quote": "郗公大聚歛，有钱数千万。嘉宾意甚不同，常朝旦问讯。郗家法：子弟不坐。因倚语移时，遂及财货事。郗公曰：“汝正当欲得吾钱耳！”迺开库一日，令任意用。郗公始正谓损数百万许。嘉宾遂一日乞与亲友，周旋略尽。郗公闻之，惊怪不能已已。", "author": "刘义庆", "source": "《世说新语》·俭啬", "dynasty": "南北朝", "tags": []}, {"quote": "石崇每要客燕集，常令美人行酒。客饮酒不尽者，使黄门交斩美人。王丞相与大将军尝共诣崇。丞相素不能饮，辄自勉强，至于沉醉。每至大将军，固不饮，以观其变。已斩三人，颜色如故，尚不肯饮。丞相让之，大将军曰：“自杀伊家人，何预卿事！”", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "石崇厕，常有十余婢侍列，皆丽服藻饰。置甲煎粉、沉香汁之属，无不毕备。又与新衣箸令出，客多羞不能如厕。王大将军往，脱故衣，箸新衣，神色傲然。群婢相谓曰：“此客必能作贼。”", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "武帝尝降王武子家，武子供馔，并用琉璃器。婢子百余人，皆绫罗裤(衣罗)，以手擎饮食。烝豚肥美，异于常味。帝怪而问之，答曰：“以人乳饮豚。”帝甚不平，食未毕，便去。王、石所未知作。", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "王君夫以(米台)糒澳釜，石季伦用蜡烛作炊。君夫作紫丝布步障碧绫裹四十里，石崇作锦步障五十里以敌之。石以椒为泥，王以赤石脂泥壁。", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "王君夫有牛，名“八百里驳”，常莹其蹄角。王武子语君夫：“我射不如卿，今指赌卿牛，以千万对之。”君夫既恃手快，且谓骏物无有杀理，便相然可。令武子先射。武子一起便破的，却据胡床，叱左右：“速探牛心来！”须臾，炙至，一脔便去。", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "王君夫尝责一人无服余衵，因直内箸曲合重闺里，不听人将出。遂饥经日，迷不知何处去。后因缘相为垂死，迺得出。", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "石崇与王恺争豪，并穷绮丽，以饰舆服。武帝，恺之甥也，每助恺。尝以一珊瑚树，高二尺许赐恺。枝柯扶疏，世罕其比。恺以示崇。崇视讫，以铁如意击之，应手而碎。恺既惋惜，又以为疾己之宝，声色甚厉。崇曰：“不足恨，今还卿。”乃命左右悉取珊瑚树，有三尺四尺，条干绝世，光彩溢目者六七枚，如恺许比甚众。恺惘然自失。", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "王武子被责，移第北邙下。于时人多地贵，济好马射，买地作埒，编钱币地竟埒。时人号曰“金沟”。", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "石崇每与王敦入学戏，见颜、原象而叹曰：“若与同升孔堂，去人何必有间！”王曰：“不知余人云何？子贡去卿差近。”石正色云：“士当令身名俱泰，何至以瓮牖语人！”", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "彭城王有快牛，至爱惜之。王太尉与射，赌得之。彭城王曰：“君欲自乘则不论；若欲啖者，当以二十肥者代之。既不废啖，又存所爱。”王遂杀啖。", "author": "刘义庆", "source": "《世说新语》·汰侈", "dynasty": "南北朝", "tags": []}, {"quote": "魏武有一妓，声最清高，而情性酷恶。欲杀则爱才，欲置则不堪。于是选百人一时俱教。少时，还有一人声及之，便杀恶性者。", "author": "刘义庆", "source": "《世说新语》·忿狷", "dynasty": "南北朝", "tags": []}, {"quote": "王蓝田性急。尝食鸡子，以箸刺之，不得，便大怒，举以掷地。鸡子于地圆转未止，仍下地以屐齿蹍之，又不得，瞋甚，复于地取内口中，啮破即吐之。王右军闻而大笑曰：“使安期有此性，犹当无一豪可论，况蓝田邪？”", "author": "刘义庆", "source": "《世说新语》·忿狷", "dynasty": "南北朝", "tags": []}, {"quote": "王司州尝乘雪往王螭许。司州言气少有牾逆于螭，便作色不夷。司州觉恶，便舆床就之，持其臂曰：“汝讵复足与老兄计？”螭拨其手曰：“冷如鬼手馨，强来捉人臂！”", "author": "刘义庆", "source": "《世说新语》·忿狷", "dynasty": "南北朝", "tags": []}, {"quote": "桓宣武与袁彦道樗蒱，袁彦道齿不合，遂厉色掷去五木。温太真云：“见袁生迁怒，知颜子为贵。”", "author": "刘义庆", "source": "《世说新语》·忿狷", "dynasty": "南北朝", "tags": []}, {"quote": "谢无奕性粗强。以事不相得，自往数王蓝田，肆言极骂。王正色面壁不敢动，半日。谢去良久，转头问左右小吏曰：“去未？”答云：“已去。”然后复坐。时人叹其性急而能有所容。", "author": "刘义庆", "source": "《世说新语》·忿狷", "dynasty": "南北朝", "tags": []}, {"quote": "王令诣谢公，值习凿齿已在坐，当与并榻。王徙倚不坐，公引之与对榻。去后，语胡儿曰：“子敬实自清立，但人为尔多矜咳，殊足损其自然。”", "author": "刘义庆", "source": "《世说新语》·忿狷", "dynasty": "南北朝", "tags": []}, {"quote": "王大、王恭尝俱在何仆射坐。恭时为丹阳尹，大始拜荆州。讫将乖之际，大劝恭酒。恭不为饮，大逼强之，转苦，便各以裙带绕手。恭府近千人，悉呼入斋，大左右虽少，亦命前，意便欲相杀。射无计，因起排坐二人之闲，方得分散。所谓势利之交，古人羞之。", "author": "刘义庆", "source": "《世说新语》·忿狷", "dynasty": "南北朝", "tags": []}, {"quote": "桓南郡小儿时，与诸从兄弟各养鹅共斗。南郡鹅每不如，甚以为忿。迺夜往鹅栏闲，取诸兄弟鹅悉杀之。既晓，家人咸以惊骇，云是变怪，以白车骑。车骑曰：“无所致怪，当是南郡戏耳！”问，果如之。", "author": "刘义庆", "source": "《世说新语》·忿狷", "dynasty": "南北朝", "tags": []}, {"quote": "王平子形甚散朗，内实劲侠。", "author": "刘义庆", "source": "《世说新语》·谗险", "dynasty": "南北朝", "tags": []}, {"quote": "袁悦有口才，能短长说，亦有精理。始作谢玄参军，颇被礼遇。后丁艰，服除还都，唯赍战国策而已。语人曰：“少年时读论语、老子，又看庄、易，此皆是病痛事，当何所益邪？天下要物，正有战国策。”既下，说司马孝文王，大见亲待，几乱机轴。俄而见诛。", "author": "刘义庆", "source": "《世说新语》·谗险", "dynasty": "南北朝", "tags": []}, {"quote": "孝武甚亲敬王国宝、王雅。雅荐王珣于帝，帝欲见之。尝夜与国宝、雅相对，帝微有酒色，令唤珣。垂至，已闻卒传声，国宝自知才出珣下，恐倾夺要宠，因曰：“王珣当今名流，陛下不宜有酒色见之，自可别诏也。”帝然其言，心以为忠，遂不见珣。", "author": "刘义庆", "source": "《世说新语》·谗险", "dynasty": "南北朝", "tags": []}, {"quote": "王绪数谗殷荆州于王国宝，殷甚患之，求术于王东亭。曰：“卿但数诣王绪，往辄屏人，因论它事，如此，则二王之好离矣。”殷从之。国宝见王绪问曰：“比与仲堪屏人何所道？”绪云：“故是常往来，无它所论。”国宝谓绪于己有隐，果情好日疏，谗言以息。", "author": "刘义庆", "source": "《世说新语》·谗险", "dynasty": "南北朝", "tags": []}, {"quote": "魏文帝忌弟任城王骁壮。因在卞太后合共围棋，并啖枣，文帝以毒置诸枣蒂中。自选可食者而进，王弗悟，遂杂进之。既中毒，太后索水救之。帝预敕左右毁瓶罐，太后徒跣趋井，无以汲。须臾，遂卒。复欲害东阿，太后曰：“汝已杀我任城，不得复杀我东阿。”", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "王浑后妻，琅邪颜氏女。王时为徐州刺史，交礼拜讫，王将答拜，观者咸曰：“王侯州将，新妇州民，恐无由答拜。”王乃止。武子以其父不答拜，不成礼，恐非夫妇；不为之拜，谓为颜妾。颜氏耻之。以其门贵，终不敢离。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "陆平原河桥败，为卢志所谗，被诛。临刑叹曰：“欲闻华亭鹤唳，可复得乎！”", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "刘琨善能招延，而拙于抚御。一日虽有数千人归投，其逃散而去亦复如此。所以卒无所建。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "王平子始下，丞相语大将军：“不可复使羌人东行。”平子面似羌。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "王导、温峤俱见明帝，帝问温前世所以得天下之由。温未答。顷，王曰：“温峤年少未谙，臣为陛下陈之。”王迺具叙宣王创业之始，诛夷名族，宠树同己。及文王之末，高贵乡公事。明帝闻之，覆面著床曰：“若如公言，祚安得长！”", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "王大将军于众坐中曰：“诸周由来未有作三公者。”有人答曰：“唯周侯邑五马领头而不克。”大将军曰：“我与周，洛下相遇，一面顿尽。值世纷纭，遂至于此！”因为流涕。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "温公初受刘司空使劝进，母崔氏固驻之，峤绝裾而去。迄于崇贵，乡品犹不过也。每爵皆发诏。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "庾公欲起周子南，子南执辞愈固。庾每诣周，庾从南门入，周从后门出。庾尝一往奄至，周不及去，相对终日。庾从周索食，周出蔬食，庾亦强饭，极欢；并语世故，约相推引，同佐世之任。既仕，至将军二千石，而不称意。中宵慨然曰：“大丈夫乃为庾元规所卖！”一叹，遂发背而卒。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "阮思旷奉大法，敬信甚至。大儿年未弱冠，忽被笃疾。儿既是偏所爱重，为之祈请三宝，昼夜不懈。谓至诚有感者，必当蒙祐。而儿遂不济。于是结恨释氏，宿命都除。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "桓宣武对简文帝，不甚得语。废海西后，宜自申叙，乃豫撰数百语，陈废立之意。既见简文，简文便泣下数十行。宣武矜愧，不得一言。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "桓公卧语曰：“作此寂寂，将为文、景所笑！”既而屈起坐曰：“既不能流芳后世，亦不足复遗臭万载邪？”", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "谢太傅于东船行，小人引船，或迟或速，或停或待，又放船从横，撞人触岸。公初不呵谴。人谓公常无嗔喜。曾送兄征西葬还，日莫雨驶，小人皆醉，不可处分。公乃于车中，手取车柱撞驭人，声色甚厉。夫以水性沈柔，入隘奔激。方之人情，固知迫隘之地，无得保其夷粹。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "简文见田稻不识，问是何草？左右答是稻。简文还，三日不出，云：“宁有赖其末，而不识其本？”", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "桓车骑在上明畋猎。东信至，传淮上大捷。语左右云：“群谢年少，大破贼。”因发病薨。谈者以为此死，贤于让扬之荆。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "桓公初报破殷荆州，曾讲论语，至“富与贵，是人之所欲，不以其道得之不处”。玄意色甚恶。", "author": "刘义庆", "source": "《世说新语》·尤悔", "dynasty": "南北朝", "tags": []}, {"quote": "王敦初尚主，如厕，见漆箱盛乾枣，本以塞鼻，王谓厕上亦下果，食遂至尽。既还，婢擎金澡盘盛水，琉璃碗盛澡豆，因倒箸水中而饮之，谓是乾饭。群婢莫不掩口而笑之。", "author": "刘义庆", "source": "《世说新语》·纰漏", "dynasty": "南北朝", "tags": []}, {"quote": "元皇初见贺司空，言及吴时事，问：“孙皓烧锯截一贺头，是谁？”司空未得言，元皇自忆曰：“是贺劭。”司空流涕曰：“臣父遭遇无道，创巨痛深，无以仰答明诏。”元皇愧惭，三日不出。", "author": "刘义庆", "source": "《世说新语》·纰漏", "dynasty": "南北朝", "tags": []}, {"quote": "蔡司徒渡江，见彭蜞，大喜曰：“蟹有八足，加以二螯。”令烹之。既食，吐下委顿，方知非蟹。后向谢仁祖说此事，谢曰：“卿读尔雅不熟，几为劝学死。”", "author": "刘义庆", "source": "《世说新语》·纰漏", "dynasty": "南北朝", "tags": []}, {"quote": "谢虎子尝上屋熏鼠。胡儿既无由知父为此事，闻人道“痴人有作此者”。戏笑之。时道此非复一过。太傅既了己之不知，因其言次，语胡儿曰：“世人以此谤中郎，亦言我共作此。”胡儿懊热，一月日闭斋不出。太傅虚托引己之过，以相开悟，可谓德教。", "author": "刘义庆", "source": "《世说新语》·纰漏", "dynasty": "南北朝", "tags": []}, {"quote": "殷仲堪父病虚悸，闻床下蚁动，谓是牛斗。孝武不知是殷公，问仲堪“有一殷，病如此不？”仲堪流涕而起曰：“臣进退唯谷。”", "author": "刘义庆", "source": "《世说新语》·纰漏", "dynasty": "南北朝", "tags": []}, {"quote": "虞啸父为孝武侍中，帝从容问曰：“卿在门下，初不闻有所献替。”虞家富春，近海，谓帝望其意气，对曰：“天时尚暖，(上制下鱼)鱼虾(鱼羌)未可致，寻当有所上献。”帝抚掌大笑。", "author": "刘义庆", "source": "《世说新语》·纰漏", "dynasty": "南北朝", "tags": []}, {"quote": "王大丧后，朝论或云“国宝应作荆州”。国宝主簿夜函白事，云：“荆州事已行。”国宝大喜，而夜开合，唤纲纪话势，虽不及作荆州，而意色甚恬。晓遣参问，都无此事。即唤主簿数之曰：“卿何以误人事邪？”", "author": "刘义庆", "source": "《世说新语》·纰漏", "dynasty": "南北朝", "tags": []}, {"quote": "魏甄后惠而有色，先为袁熙妻，甚获宠。曹公之屠邺也，令疾召甄，左右白：“五官中郎已将去。”公曰：“今年破贼正为奴。”", "author": "刘义庆", "source": "《世说新语》·惑溺", "dynasty": "南北朝", "tags": []}, {"quote": "荀奉倩与妇至笃，冬月妇病热，乃出中庭自取冷，还以身熨之。妇亡，奉倩后少时亦卒。以是获讥于世。奉倩曰：“妇人德不足称，当以色为主。”裴令闻之曰：“此乃是兴到之事，非盛德言，冀后人未昧此语。”", "author": "刘义庆", "source": "《世说新语》·惑溺", "dynasty": "南北朝", "tags": []}, {"quote": "贾公闾后妻郭氏酷妒，有男儿名黎民，生载周，充自外还，乳母抱儿在中庭，儿见充喜踊，充就乳母手中呜之。郭遥望见，谓充爱乳母，即杀之。儿悲思啼泣，不饮它乳，遂死。郭后终无子。", "author": "刘义庆", "source": "《世说新语》·惑溺", "dynasty": "南北朝", "tags": []}, {"quote": "孙秀降晋，晋武帝厚存宠之，妻以姨妹蒯氏，室家甚笃。妻尝妒，乃骂秀为“貉子”。秀大不平，遂不复入。蒯氏大自悔责，请救于帝。时大赦，群臣咸见。既出，帝独留秀，从容谓曰：“天下旷荡，蒯夫人可得从其例不？”秀免冠而谢，遂为夫妇如初。", "author": "刘义庆", "source": "《世说新语》·惑溺", "dynasty": "南北朝", "tags": []}, {"quote": "王安丰妇，常卿安丰。安丰曰：“妇人卿婿，于礼为不敬，后勿复尔。”妇曰：“亲卿爱卿，是以卿卿；我不卿卿，谁当卿卿？”遂恒听之。", "author": "刘义庆", "source": "《世说新语》·惑溺", "dynasty": "南北朝", "tags": []}, {"quote": "王丞相有幸妾姓雷，颇预政事纳货。蔡公谓之“雷尚书”。", "author": "刘义庆", "source": "《世说新语》·惑溺", "dynasty": "南北朝", "tags": []}, {"quote": "刘玙兄弟少时为王恺所憎，尝召二人宿，欲默除之。令作阬，阬毕，垂加害矣。石崇素与玙、琨善，闻就恺宿，知当有变，便夜往诣恺，问二刘所在？恺卒迫不得讳，答云：“在后斋中眠。”石便径入，自牵出，同车而去。语曰：“少年，何以轻就人宿？”", "author": "刘义庆", "source": "《世说新语》·仇隙", "dynasty": "南北朝", "tags": []}, {"quote": "王大将军执司马愍王，夜遣世将载王于车而杀之，当时不尽知也。虽愍王家，亦未之皆悉，而无忌兄弟皆稚。王胡之与无忌，长甚相昵，胡之尝共游，无忌入告母，请为馔。母流涕曰：“王敦昔肆酷汝父，假手世将。吾所以积年不告汝者，王氏门强，汝兄弟尚幼，不欲使此声著，盖以避祸耳！”无忌惊号，抽刃而出，胡之去已远。", "author": "刘义庆", "source": "《世说新语》·仇隙", "dynasty": "南北朝", "tags": []}, {"quote": "应镇南作荆州，王脩载、谯王子无忌同至新亭与别，坐上宾甚多，不悟二人俱到。有一客道：“谯王丞致祸，非大将军意，正是平南所为耳。”无忌因夺直兵参军刀，便欲斫。脩载走投水，舸上人接取，得免。", "author": "刘义庆", "source": "《世说新语》·仇隙", "dynasty": "南北朝", "tags": []}, {"quote": "王东亭与孝伯语，后渐异。孝伯谓东亭曰：“卿便不可复测！”答曰：“王陵廷争，陈平从默，但问克终云何耳。”", "author": "刘义庆", "source": "《世说新语》·仇隙", "dynasty": "南北朝", "tags": []}, {"quote": "桓玄将篡，桓脩欲因玄在脩母许袭之。庾夫人云：“汝等近，过我余年，我养之，不忍见行此事。”", "author": "刘义庆", "source": "《世说新语》·仇隙", "dynasty": "南北朝", "tags": []}, {"quote": "余告以故，并叩老者姓氏里居。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "曰：“吾姓孔，云南人也。得邵子皇极数正传，数该传汝。”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "余引之归，告母。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "母曰：“善待之。”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "试其数，纤悉皆验。余遂启读书之念，谋之表兄沈称，言：“郁海谷先生，在沈友夫家开馆，我送汝寄学甚便。”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "孔为余起数：县考童生，当十四名；府考七十一名，提学考第九名。明年赴考，三处名数皆合。复为卜终身休咎，言：某年考第几名，某年当补廪，某年当贡，贡后某年，当选四川一大尹，在任三年半，即宜告归。五十三岁八月十四日丑时，当终于正寝，惜无子。余备录而谨记之。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "贡入燕都，留京一年，终日静坐，不阅文字。己巳(公元1569年)归，游南雍，未入监，先访云谷会禅师于栖霞山中，对坐一室，凡三昼夜不瞑目。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "云谷问曰：“凡人所以不得作圣者，只为妄念相缠耳。汝坐三日，不见起一妄念，何也？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "余曰：“吾为孔先生算定，荣辱生死，皆有定数，即要妄想，亦无可妄想。”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "云谷笑曰：“我待汝是豪杰，原来只是凡夫。”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "曰：“人未能无心，终为阴阳所缚，安得无数？但惟凡人有数；极善之人，", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "数固拘他不定；极恶之人，数亦拘他不定。汝二十年来，被他算定，不曾转动一毫，岂非是凡夫？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "余问曰：“然则数可逃乎？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "曰：“命由我作，福自己求。诗书所称，的为明训。我教典中说：『求富贵得富贵，求男女得男女，求长寿得长寿。』夫妄语乃释迦大戒，诸佛菩萨，岂诳语欺人？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "余进曰：“孟子言：『求则得之』，是求在我者也。道德仁义可以力求；功名富贵，如何求得？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "云谷曰：“孟子之言不错，汝自错解耳。汝不见六祖说：『一切福田，不离方寸；从心而觅，感无不通。』求在我，不独得道德仁义，亦得功名富贵；内外双得，是求有益于得也。若不反躬内省，而徒向外驰求，则求之有道，而得之有命矣，内外双失，故无益。”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "因问：“孔公算汝终身若何？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "云谷曰：“汝自揣应得科第否？应生子否？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "余追省良久，曰：“不应也。科第中人，类有福相，余福薄，又不能积功累行，以基厚福；兼不耐烦剧，不能容人；时或以才智盖人，直心直行，轻言妄谈。凡此皆薄福之相也，岂宜科第哉。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "地之秽者多生物，水之清者常无鱼；余好洁，宜无子者一；和气能育万物，余善怒，宜无子者二；爱为生生之本，忍为不育之根；余矜惜名节，常不能舍己救人，宜无子者三； 多言耗气，宜无子者四；喜饮铄精，宜无子者五； 好彻夜长坐，而不知葆元毓神，宜无子者六。其馀过恶尚多，不能悉数。”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "云谷曰：“岂惟科第哉。世间享千金之产者，定是千金人物；享百金之产者，定是百金人物；应饿死者，定是饿死人物；天不过因材而笃，几曾加纤毫意思。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "即如生子，有百世之德者，定有百世子孙保之；有十世之德者，定有十世子孙保之；有三世二世之德者，定有三世二世子孙保之；其斩焉无后者，德至薄也。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "汝今既知非。将向来不发科第，及不生子之相，尽情改刷；务要积德，务要包荒，务要和爱，务要惜精神。从前种种，譬如昨日死；从后种种，譬如今日生；此义理再生之身。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "夫血肉之身，尚然有数；义理之身，岂不能格天。太甲曰：『天作孽，犹可违；自作孽，不可活。』诗云：『永言配命，自求多福。』孔先生算汝不登科第，不生子者，此天作之孽，犹可得而违；汝今扩充德性，力行善事，多积阴德，此自己所作之福也，安得而不受享乎？", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "易为君子谋，趋吉避凶；若言天命有常，吉何可趋，凶何可避？开章第一义，便说：『积善之家，必有馀庆。』汝信得及否？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "余信其言，拜而受教。因将往日之罪，佛前尽情发露，为疏一通，先求登科；誓行善事三千条，以报天地祖宗之德。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "云谷出功过格示余，令所行之事，逐日登记；善则记数，恶则退除，且教持准提咒，以期必验。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "语余曰：“符录家有云：『不会书符，被鬼神笑。』此有秘传，只是不动念也。执笔书符，先把万缘放下，一尘不起。从此念头不动处，下一点，谓之混沌开基。由此而一笔挥成，更无思虑，此符便灵。凡祈天立命，都要从无思无虑处感格。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "至修身以俟之，乃积德祈天之事。曰修，则身有过恶，皆当治而去之；曰俟，则一毫觊觎，一毫将迎，皆当斩绝之矣。到此地位，直造先天之境，即此便是实学。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "汝未能无心，但能持准提咒，无记无数，不令间断，持得纯熟，于持中不持，于不持中持。到得念头不动，则灵验矣。”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "余初号学海，是日改号了凡；盖悟立命之说，而不欲落凡夫窠臼也。从此而后，终日兢兢，便觉与前不同。前日只是悠悠放任，到此自有战兢惕厉景象，在暗室屋漏中，常恐得罪天地鬼神；遇人憎我毁我，自能恬然容受。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "余行一事，随以笔记；汝母不能书，每行一事，辄用鹅毛管，印一朱圈于历 日之上。或施食贫人，或买放生命，一日有多至十馀者。至癸未(公元1583年)八月，三千之数已满。复请性空辈，就家庭回向。九月十三日，复起求中进士愿， 许行善事一万条，丙戌(公元1586年)登第，授宝坻知县。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "余置空格一册，名曰治心篇。晨起坐堂，家人携付门役，置案上，所行善恶， 纤悉必记。夜则设桌于庭，效赵阅道焚香告帝。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "汝母见所行不多，辄颦蹙曰：“我前在家，相助为善，故三千之数得完；今许一万，衙中无事可行，何时得圆满乎？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "夜间偶梦见一神人，余言善事难完之故。神曰：“只减粮一节，万行俱完矣。”盖宝坻之田，每亩二分三厘七毫。余为区处，减至一分四厘六毫，委有此事，心颇惊疑。适幻余禅师自五台来，余以梦告之，且问此事宜信否？", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "师曰：“善心真切，即一行可当万善，况合县减粮，万民受福乎？”", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "吾即捐俸银，请其就五台山斋僧一万而回向之。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "孔公算予五十三岁有厄，余未尝祈寿，是岁竟无恙，今六十九矣。书曰：“天难谌，命靡常。”又云：“惟命不于常”，皆非诳语。吾于是而知，凡称祸福自己求之者，乃圣贤之言。若谓祸福惟天所命，则世俗之论矣。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "汝之命，未知若何？即命当荣显，常作落寞想；即时当顺利，常作拂逆想；即眼前足食，常作贫窭想；即人相爱敬，常作恐惧想；即家世望重，常作卑下想；即学问颇优，常作浅陋想。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "远思扬祖宗之德，近思盖父母之愆；上思报国之恩，下思造家之福；外思济人之急，内思闲己之邪。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "云谷禅师所授立命之说，乃至精至邃，至真至正之理，其熟玩而勉行之，毋自旷也。", "author": "袁了凡", "source": "《了凡四训》·立命之学", "dynasty": "明代", "tags": []}, {"quote": "春秋诸大夫，见人言动，亿而谈其祸福，靡不验者，左国诸记可观也。大都吉凶之兆，萌乎心而动乎四体，其过于厚者常获福，过于薄者常近祸，俗眼多翳，谓有未定而不可测者。至诚合天，福之将至，观其善而必先知之矣。祸之将至，观其不善而必先知之矣。今欲获福而远祸，未论行善，先须改过。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "但改过者，第一，要发耻心。思古之圣贤，与我同为丈夫，彼何以百世可师？我何以一身瓦裂？耽染尘情，私行不义，谓人不知，傲然无愧，将日沦于禽兽而不自知矣；世之可羞可耻者，莫大乎此。孟子曰：耻之于人大矣。以其得之则圣贤，失之则禽兽耳。此改过之要机也。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "第三，须发勇心。人不改过，多是因循退缩；吾须奋然振作，不用迟疑，不烦等待。小者如芒刺在肉，速与抉剔；大者如毒蛇啮指，速与斩除，无丝毫凝滞，此风雷之所以为益也。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "具是三心，则有过斯改，如春冰遇日，何患不消乎？然人之过，有从事上改者，有从理上改者，有从心上改者；工夫不同，效验亦异。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "又闻而不怒，虽谗焰薰天，如举火焚空，终将自息；闻谤而怒，虽巧心力辩，如春蚕作茧，自取缠绵；怒不惟无益，且有害也。其馀种种过恶，皆当据理思之。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "此理既明，过将自止。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "何谓从心而改？过有千端，惟心所造；吾心不动，过安从生？学者于好色，好名，好货，好怒，种种诸过，不必逐类寻求；但当一心为善，正念现前，邪念自然污染不上。如太阳当空，魍魉潜消，此精一之真传也。过由心造，亦由心改，如斩毒树，直断其根，奚必枝枝而伐，叶叶而摘哉？", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "大抵最上治心，当下清净；才动即觉，觉之即无；苟未能然，须明理以遣之；又未能然，须随事以禁之；以上事而兼行下功，未为失策。执下而昧上，则拙矣。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "顾发愿改过，明须良朋提醒，幽须鬼神证明；一心忏悔，昼夜不懈，经一七，二七，以至一月，二月，三月，必有效验。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "或觉心神恬旷；或觉智慧顿开；或处冗沓而触念皆通；或遇怨仇而回嗔作喜；或梦吐黑物；或梦往圣先贤，提携接引；或梦飞步太虚；或梦幢幡宝盖，种种胜事，皆过消罪灭之象也。然不得执此自高，画而不进。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "昔蘧伯玉当二十岁时，已觉前日之非而尽改之矣。至二十一岁，乃知前之所改，未尽也；及二十二岁，回视二十一岁，犹在梦中，岁复一岁，递递改之，行年五十，而犹知四十九年之非，古人改过之学如此。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "吾辈身为凡流，过恶猬集，而回思往事，常若不见其有过者，心粗而眼翳也。 然人之过恶深重者，亦有效验：或心神昏塞，转头即忘；或无事而常烦恼；或见君子而赧然相沮；或闻正论而不乐；或施惠而人反怨；或夜梦颠倒，甚则妄言失志；皆作孽之相也，苟一类此，即须奋发，舍旧图新，幸勿自误。", "author": "袁了凡", "source": "《了凡四训》·改过之法", "dynasty": "明代", "tags": []}, {"quote": "易曰：“积善之家，必有馀庆。”昔颜氏将以女妻叔梁纥，而历叙其祖宗积德之长，逆知其子孙必有兴者。孔子称舜之大孝，曰：“宗庙飨之，子孙保之”，皆至论也。试以往事徵之。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "鄞人杨自惩，初为县吏，存心仁厚，守法公平。时县宰严肃，偶挞一囚，血流满前，而怒犹未息，杨跪而宽解之。宰曰：“怎奈此人越法悖理，不由人不怒。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "自惩叩首曰：“上失其道，民散久矣，如得其情，哀矜勿喜；喜且不可，而况怒乎？”宰为之霁颜。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "家甚贫，馈遗一无所取，遇囚人乏粮，常多方以济之。一日，有新囚数人待哺，家又缺米；给囚则家人无食；自顾则囚人堪悯；与其妇商之。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "妇曰：“囚从何来？”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "曰：“自杭而来。沿路忍饥，菜色可掬。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "因撤己之米，煮粥以食囚。后生二子，长曰守陈，次曰守址，为南北吏部侍郎；长孙为刑部侍郎；次孙为四川廉宪，又俱为名臣；今楚亭，德政，亦其裔也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "昔正统间，邓茂七倡乱于福建，士民从贼者甚众；朝廷起鄞县张都宪楷南征，以计擒贼，后委布政司谢都事，搜杀东路贼党；谢求贼中党附册籍，凡不附贼者，密授以白布小旗，约兵至日，插旗门首，戒军兵无妄杀，全活万人；后谢之子迁，中状元，为宰辅；孙丕，复中探花。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "莆田林氏，先世有老母好善，常作粉团施人，求取即与之，无倦色；一仙化为道人，每旦索食六七团。母日日与之，终三年如一日，乃知其诚也。因谓之曰：“吾食汝三年粉团，何以报汝？府后有一地，葬之，子孙官爵，有一升麻子之数。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "其子依所点葬之，初世即有九人登第，累代簪缨甚盛，福建有无林不开榜之谣。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "冯琢庵太史之父，为邑庠生。隆冬早起赴学，路遇一人，倒卧雪中，扪之，半僵矣。遂解己绵裘衣之，且扶归救苏。梦神告之曰：“汝救人一命，出至诚心，吾遣韩琦为汝子。”及生琢庵，遂名琦。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "台州应尚书，壮年习业于山中。夜鬼啸集，往往惊人，公不惧也；一夕闻鬼云：“某妇以夫久客不归，翁姑逼其嫁人。明夜当缢死于此，吾得代矣。”公潜卖田，得银四两。即伪作其夫之书，寄银还家；其父母见书，以手迹不类，疑之。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "既而曰：“书可假，银不可假，想儿无恙。”妇遂不嫁。其子后归，夫妇相保如初。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "公又闻鬼语曰：“我当得代，奈此秀才坏吾事。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "旁一鬼曰：“尔何不祸之？”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "曰：“上帝以此人心好，命作阴德尚书矣，吾何得而祸之？”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "应公因此益自努励，善日加修，德日加厚；遇岁饥，辄捐谷以赈之；遇亲戚有急，辄委曲维持；遇有横逆，辄反躬自责，怡然顺受；子孙登科第者，今累累也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "嘉兴屠康僖公，初为刑部主事，宿狱中，细询诸囚情状，得无辜者若干人，公不自以为功，密疏其事，以白堂官。后朝审，堂官摘其语，以讯诸囚，无不服者，释冤抑十馀人。一时辇下咸颂尚书之明。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "公复禀曰：“辇毂之下，尚多冤民，四海之广，兆民之众，岂无枉者？宜五年差一减刑官，核实而平反之。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "尚书为奏，允其议。时公亦差减刑之列，梦一神告之曰：“汝命无子，今减刑之议，深合天心，上帝赐汝三子，皆衣紫腰金。”是夕夫人有娠，后生应埙，应坤，应埈，皆显官。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "嘉兴包凭，字信之，其父为池阳太守，生七子，凭最少，赘平湖袁氏，与吾父往来甚厚，博学高才，累举不第，留心二氏之学。一日东游泖湖，偶至一村寺中，见观音像，淋漓露立，即解橐中十金，授主僧，令修屋宇，僧告以功大银少，不能竣事；复取松布四疋，检箧中衣七件与之，内纻褶，系新置，其仆请已之。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "凭曰：“但得圣像无恙，吾虽裸裎何伤？”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "僧垂泪曰：“舍银及衣布，犹非难事。只此一点心，如何易得。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "后功完，拉老父同游，宿寺中。公梦伽蓝来谢曰：“汝子当享世禄矣。”后子汴，孙柽芳，皆登第，作显官。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "凡此十条，所行不同，同归于善而已。若复精而言之，则善有真，有假；有端，有曲；有阴，有阳；有是，有非；有偏，有正；有半，有满；有大，有小；有难，有易；皆当深辨。为善而不穷理，则自谓行持，岂知造孽，枉费苦心，无益也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓真假？昔有儒生数辈，谒中峰和尚，问曰：“佛氏论善恶报应，如影随形。今某人善，而子孙不兴；某人恶，而家门隆盛；佛说无稽矣。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "中峰云：“凡情未涤，正眼未开，认善为恶，指恶为善，往往有之。不憾己之是非颠倒，而反怨天之报应有差乎？”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "众曰：“善恶何致相反？”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "中峰令试言其状。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "一人谓“詈人殴人是恶；敬人礼人是善。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "中峰云：“未必然也。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "一人谓“贪财妄取是恶，廉洁有守是善。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "众人历言其状，中峰皆谓不然。因请问。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "中峰告之曰：“有益于人，是善；有益于己，是恶。有益于人，则殴人，詈人皆善也；有益于己，则敬人，礼人皆恶也。是故人之行善，利人者公，公则为真；利己者私，私则为假。又根心者真，袭迹者假；又无为而为者真，有为而为者假；皆当自考。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓阴阳？凡为善而人知之，则为阳善；为善而人不知，则为阴德。阴德，天报之；阳善，享世名。名，亦福也。名者，造物所忌；世之享盛名而实不副者，多有奇祸；人之无过咎而横被恶名者，子孙往往骤发，阴阳之际微矣哉。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓是非？鲁国之法，鲁人有赎人臣妾于诸侯，皆受金于府，子贡赎人而不受金。孔子闻而恶之曰：“赐失之矣。夫圣人举事，可以移风易俗，而教道可施于百姓，非独适己之行也。今鲁国富者寡而贫者众，受金则为不廉，何以相赎乎？自今以后，不复赎人于诸侯矣。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓偏正？昔吕文懿公，初辞相位，归故里，海内仰之，如泰山北斗。有一乡人，醉而詈之，吕公不动，谓其仆曰：“醉者勿与较也。”闭门谢之。逾年，其人犯死刑入狱。吕公始悔之曰：“使当时稍与计较，送公家责治，可以小惩而大戒；吾当时只欲存心于厚，不谓养成其恶，以至于此。”此以善心而行恶事者也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "又有以恶心而行善事者。如某家大富，值岁荒，穷民白昼抢粟于市；告之县，县不理，穷民愈肆，遂私执而困辱之，众始定；不然，几乱矣。故善者为正，恶者为偏，人皆知之；其以善心行恶事者，正中偏也；以恶心而行善事者，偏中正也；不可不知也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓半满？易曰：“善不积，不足以成名；恶不积，不足以灭身。”书曰：“商罪贯盈，如贮物于器。”勤而积之，则满；懈而不积，则不满。此一说也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "昔有某氏女入寺，欲施而无财，止有钱二文，捐而与之，主席者亲为忏悔；及后入宫富贵，携数千金入寺舍之，主僧惟令其徒回向而已。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "因问曰：“吾前施钱二文，师亲为忏悔，今施数千金，而师不回向，何也？”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "曰：“前者物虽薄，而施心甚真，非老僧亲忏，不足报德；今物虽厚，而施心不若前日之切，令人代忏足矣。” 此千金为半，而二文为满也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "钟离授丹于吕祖，点铁为金，可以济世。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "吕问曰：“终变否？”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "曰：“五百年后，当复本质。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "吕曰：“如此则害五百年后人矣，吾不愿为也。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "曰：“修仙要积三千功行，汝此一言，三千功行已满矣。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "又为善而心不着善，则随所成就，皆得圆满。心着于善，虽终身勤励，止于半善而已。譬如以财济人，内不见己，外不见人，中不见所施之物，是谓三轮体空，是谓一心清净，则斗粟可以种无涯之福，一文可以消千劫之罪，倘此心未忘，虽黄金万镒，福不满也。此又一说也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓大小？昔卫仲达为馆职，被摄至冥司，主者命吏呈善恶二录，比至，则恶录盈庭，其善录一轴，仅如箸而已。索秤称之，则盈庭者反轻，而如箸者反重。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "仲达曰：“某年未四十，安得过恶如是多乎？”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "曰：“一念不正即是，不待犯也。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "因问轴中所书何事？", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "曰：“朝廷尝兴大工，修三山石桥，君上疏谏之，此疏稿也。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "仲达曰：“某虽言，朝廷不从，于事无补，而能有如是之力。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "曰：“朝廷虽不从，君之一念，已在万民；向使听从，善力更大矣。”", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "故志在天下国家，则善虽少而大；苟在一身，虽多亦小。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "随缘济众，其类至繁，约言其纲，大约有十：第一，与人为善；第二，爱敬存心；第三，成人之美；第四，劝人为善；第五，救人危急；第六，兴建大利；第七，舍财作福；第八，护持正法；第九，敬重尊长；第十，爱惜物命。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓与人为善？昔舜在雷泽，见渔者皆取深潭厚泽，而老弱则渔于急流浅滩之中，恻然哀之，往而渔焉；见争者皆匿其过而不谈，见有让者，则揄扬而取法之。期年，皆以深潭厚泽相让矣。夫以舜之明哲，岂不能出一言教众人哉？", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "乃不以言教而以身转之，此良工苦心也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "吾辈处末世，勿以己之长而盖人；勿以己之善而形人；勿以己之多能而困人。 收敛才智，若无若虚；见人过失，且涵容而掩覆之。一则令其可改，一则令其有所顾忌而不敢纵，见人有微长可取，小善可录，翻然舍己而从之；且为艳称而广述之。凡日用间，发一言，行一事，全不为自己起念，全是为物立则；此大人天下为公之度也。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓成人之美？玉之在石，抵掷则瓦砾，追琢则圭璋；故凡见人行一善事，或其人志可取而资可进，皆须诱掖而成就之。或为之奖借，或为之维持；或为白其诬而分其谤；务使成立而后已。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "大抵人各恶其非类，乡人之善者少，不善者多。善人在俗，亦难自立。且豪杰铮铮，不甚修形迹，多易指摘；故善事常易败，而善人常得谤；惟仁人长者，匡直而辅翼之，其功德最宏。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓劝人为善？生为人类，孰无良心？世路役役，最易没溺。凡与人相处，当方便提撕，开其迷惑。譬犹长夜大梦，而令之一觉；譬犹久陷烦恼，而拔之清凉，为惠最溥。韩愈云：“一时劝人以口，百世劝人以书。”较之与人为善，虽有形迹，然对证发药，时有奇效，不可废也；失言失人，当反吾智。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓救人危急？患难颠沛，人所时有。偶一遇之，当如痌癏之在身，速为解救。或以一言伸其屈抑；或以多方济其颠连。崔子曰：“惠不在大，赴人之急可也。”盖仁人之言哉。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓兴建大利？小而一乡之内，大而一邑之中，凡有利益，最宜兴建；或开渠导水，或筑堤防患；或修桥梁，以便行旅；或施茶饭，以济饥渴；随缘劝导，协力兴修，勿避嫌疑，勿辞劳怨。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓舍财作福？释门万行，以布施为先。所谓布施者，只是舍之一字耳。达者内舍六根，外舍六尘，一切所有，无不舍者。苟非能然，先从财上布施。世人以衣食为命，故财为最重。吾从而舍之，内以破吾之悭，外以济人之急；始而勉强，终则泰然，最可以荡涤私情，祛除执吝。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓护持正法？法者，万世生灵之眼目也。不有正法，何以参赞天地？何以裁成万物？何以脱尘离缚？何以经世出世？故凡见圣贤庙貌，经书典籍，皆当敬重而修饬之。至于举扬正法，上报佛恩，尤当勉励。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓敬重尊长？家之父兄，国之君长，与凡年高，德高，位高，识高者，皆当加意奉事。在家而奉侍父母，使深爱婉容，柔声下气，习以成性，便是和气格天之本。出而事君，行一事，毋谓君不知而自恣也。刑一人，毋谓君不知而作威也。事君如天，古人格论，此等处最关阴德。试看忠孝之家，子孙未有不绵远而昌盛者，切须慎之。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "何谓爱惜物命？凡人之所以为人者，惟此恻隐之心而已；求仁者求此，积德者积此。周礼，“孟春之月，牺牲毋用牝。”孟子谓君子远庖厨，所以全吾恻隐之心也。故前辈有四不食之戒，谓闻杀不食，见杀不食，自养者不食，专为我杀者不食。学者未能断肉，且当从此戒之。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "渐渐增进，慈心愈长，不特杀生当戒，蠢动含灵，皆为物命。求丝煮茧，锄地杀虫，念衣食之由来，皆杀彼以自活。故暴殄之孽，当与杀生等。至于手所误伤，足所误践者，不知其几，皆当委曲防之。古诗云：“爱鼠常留饭，怜蛾不点灯。”何其仁也！", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "善行无穷，不能殚述；由此十事而推广之，则万德可备矣。", "author": "袁了凡", "source": "《了凡四训》·积善之方", "dynasty": "明代", "tags": []}, {"quote": "易曰：“天道亏盈而益谦；地道变盈而流谦；鬼神害盈而福谦；人道恶盈而好谦。”是故谦之一卦，六爻皆吉。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "书曰：“满招损，谦受益。”予屡同诸公应试，每见寒士将达，必有一段谦光可掬。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "辛未(公元1571年)计偕，我嘉善同袍凡十人，惟丁敬宇宾，年最少，极其谦虚。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "予告费锦坡曰：“此兄今年必第。”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "费曰：“何以见之？”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "予曰：“惟谦受福。兄看十人中，有恂恂款款，不敢先人，如敬宇者乎？有恭敬顺承，小心谦畏，如敬宇者乎？有受侮不答，闻谤不辩，如敬宇者乎？人能如此，即天地鬼神，犹将佑之，岂有不发者？”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "及开榜，丁果中式。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "丁丑(公元1577年)在京，与冯开之同处，见其虚己敛容，大变其幼年之习。李霁岩直谅益友，时面攻其非，但见其平怀顺受，未尝有一言相报。予告之曰：“福有福始，祸有祸先，此心果谦，天必相之，兄今年决第矣。”已而果然。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "赵裕峰，光远，山东冠县人，童年举于乡，久不第。其父为嘉善三尹，随之任。慕钱明吾，而执文见之，明吾悉抹其文，赵不惟不怒，且心服而速改焉。明年，遂登第。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "壬辰岁(公元1592年)，予入觐，晤夏建所，见其人气虚意下，谦光逼人，归而告友人曰：“凡天将发斯人也，未发其福，先发其慧；此慧一发，则浮者自实，肆者自敛；建所温良若此，天启之矣。”及开榜，果中式。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "江阴张畏岩，积学工文，有声艺林。甲午(公元1594年)，南京乡试，寓一寺中，揭晓无名，大骂试官，以为眯目。时有一道者，在傍微笑，张遽移怒道者。道者曰：“相公文必不佳。”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "张怒曰：“汝不见我文，乌知不佳？”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "道者曰：“闻作文，贵心气和平，今听公骂詈，不平甚矣，文安得工？”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "张不觉屈服，因就而请教焉。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "道者曰：“中全要命；命不该中，文虽工，无益也。须自己做个转变。”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "张曰：“既是命，如何转变？”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "道者曰：“造命者天，立命者我；力行善事，广积阴德，何福不可求哉？”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "张曰：“我贫士，何能为？”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "道者曰：“善事阴功，皆由心造，常存此心，功德无量，且如谦虚一节，并不费钱，你如何不自反而骂试官乎？”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "张由此折节自持，善日加修，德日加厚。丁酉(公元1597年)，梦至一高房，得试录一册，中多缺行。问旁人， 曰：“此今科试录。”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "问：“何多缺名？”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "曰：“科第阴间三年一考较，须积德无咎者，方有名。如前所缺，皆系旧该中式，因新有薄行而去之者也。”", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "后指一行云：“汝三年来，持身颇慎，或当补此，幸自爱。”是科果中一百五名。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "由此观之，举头三尺，决有神明；趋吉避凶，断然由我。须使我存心制行，毫不得罪于天地鬼神，而虚心屈己，使天地鬼神，时时怜我，方有受福之基。彼气盈者，必非远器，纵发亦无受用。稍有识见之士，必不忍自狭其量，而自拒其福也，况谦则受教有地，而取善无穷，尤修业者所必不可少者也。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "古语云：“有志于功名者，必得功名；有志于富贵者，必得富贵。”人之有志，如树之有根，立定此志，须念念谦虚，尘尘方便，自然感动天地，而造福由我。今之求登科第者，初未尝有真志，不过一时意兴耳；兴到则求，兴阑则止。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "孟子曰：“王之好乐甚，则齐国其庶几乎？”予于科名亦然。", "author": "袁了凡", "source": "《了凡四训》·谦德之效", "dynasty": "明代", "tags": []}, {"quote": "吾见世间无教而有爱，每不能然，饮食运为，恣其所欲，宜诫翻奖，应呵反笑，至有识知，谓法当尔。骄慢已习，方复制之，捶挞至死而无威，忿怒日隆而增怨，逮于成长，终为败德。孔子云：“少成若天性，习惯如自然。”是也。俗谚曰：“教妇初来，教儿婴孩。”诚哉斯语。", "author": "颜之推", "source": "《颜氏家训》·教子篇", "dynasty": "南北朝", "tags": []}, {"quote": "凡人不能教子女者，亦非欲陷其罪恶，但重於呵怒伤其颜色，不忍楚挞惨其肌肤耳。当以疾病为谕，安得不用汤药针艾救之哉？又宜思勤督训者，可愿苛虐於骨肉乎？诚不得已也！", "author": "颜之推", "source": "《颜氏家训》·教子篇", "dynasty": "南北朝", "tags": []}, {"quote": "父子之严，不可以狎；骨肉之爱，不可以简。简则慈孝不接，狎则怠慢生焉。", "author": "颜之推", "source": "《颜氏家训》·教子篇", "dynasty": "南北朝", "tags": []}, {"quote": "人之爱子，罕亦能均，自古及今，此弊多矣。贤俊者自可赏爱，顽鲁者亦当矜怜。有偏宠者，虽欲以厚之，更所以祸之。齐朝有一士大夫，尝谓吾曰：“我有一儿，年已十七，颇晓书疏，教其鲜卑语及弹琵琶，稍欲通解，以此伏事公卿，无不宠爱，亦要事也。”吾时俯而不答。异哉，此人之教子也！若由此业自致卿相，亦不愿汝曹为之。", "author": "颜之推", "source": "《颜氏家训》·教子篇", "dynasty": "南北朝", "tags": []}, {"quote": "夫有人民而后有夫妇，有夫妇而后有父子，有父子而后有兄弟，一家之亲，此三而已矣。自兹以往，至於九族，皆本於三亲焉，故於人伦为重者也，不可不笃。", "author": "颜之推", "source": "《颜氏家训》·兄弟篇", "dynasty": "南北朝", "tags": []}, {"quote": "兄弟者，分形连气之人也。方其幼也，父母左提右挈，前襟后裾，食则同案，衣则传服，学则连业，游则共方，虽有悖乱之人，不能不相爱也。及其壮也，各妻其妻，各子其子，虽有笃厚之人，不能不少衰也。娣姒之比兄弟，则疏薄矣。今使疏薄之人，而节量亲厚之恩，犹方底而圆盖，必不合矣。惟友悌深至，不为旁人之所移者免夫！", "author": "颜之推", "source": "《颜氏家训》·兄弟篇", "dynasty": "南北朝", "tags": []}, {"quote": "二亲既殁，兄弟相顾，当如形之与影，声之与响，爱先人之遗体，惜己身之分气，非兄弟何念哉？兄弟之际，异於他人，望深则易怨，地亲则易弭。譬犹居室，一穴则塞之，一隙则涂之，则无颓毁之虑；如雀鼠之不恤，风雨之不防，壁陷楹沦，无可救矣。仆妾之为雀鼠，妻子之为风雨，甚哉！", "author": "颜之推", "source": "《颜氏家训》·兄弟篇", "dynasty": "南北朝", "tags": []}, {"quote": "兄弟不睦，则于侄不爱；子侄不爱，则群从疏薄；群从疏薄，则僮仆为仇敌矣。如此，则行路皆躇其面而蹈其心，谁救之哉？人或交天下之士皆有欢爱而失敬于兄者，何其能多而不能少也；人或将数万之师得其死力而失恩于弟者，何其能疏而不能亲也！", "author": "颜之推", "source": "《颜氏家训》·兄弟篇", "dynasty": "南北朝", "tags": []}, {"quote": "娣姒者，多争之地也。使骨肉居之，亦不若各归四海，感霜露而相思，伫日月之相望也。况以行路之人，处多争之地，能无间者鲜矣。所以然者，以其当公务而执私情，处重责而怀薄义也。若能恕己而行，换子而抚，则此患不生矣。", "author": "颜之推", "source": "《颜氏家训》·兄弟篇", "dynasty": "南北朝", "tags": []}, {"quote": "人之事兄，不可同于事父，何怨爱弟不及爱子乎？是反照而不明也！", "author": "颜之推", "source": "《颜氏家训》·兄弟篇", "dynasty": "南北朝", "tags": []}, {"quote": "江左不讳庶孽，丧室之后，多以 妾媵终家事。疥癣蚊虫，或未能免；限以大分，故稀斗阋之耻。河北鄙於侧出，不预人流，是以必须重娶，至於三四，母年有少於子者。后母之弟与前妇之兄，衣服饮食受及婚宦，至於士庶贵贱之隔，俗以为常。", "author": "颜之推", "source": "《颜氏家训》·后娶篇", "dynasty": "南北朝", "tags": []}, {"quote": "身没之后，辞讼盈公门，谤辱彰道路，子诬母为妾，弟黜兄为佣，播扬先人之辞迹，暴露祖考之长短，以求直己者，往往而有，悲夫！自古奸臣佞妾，以一言陷人者众矣，况夫妇之义，晓夕移之，婢仆求容，助相说 引，积年累月，安有孝子平？此不可不畏。", "author": "颜之推", "source": "《颜氏家训》·后娶篇", "dynasty": "南北朝", "tags": []}, {"quote": "凡庸之性，后夫多宠前夫之孤，后妻必虐前妻之子。非唯妇人怀嫉妒之情，丈夫有沉惑之僻，亦事势使之然也。前夫之孤，不敢与我子争家，提携鞠养，积习生爱，故宠之；前妻之子，每居己生之上，宦学婚嫁，莫不为防焉，故虐之。异姓宠则父母被怨，继亲虐则兄弟为仇，家有此者，皆门户之祸也。", "author": "颜之推", "source": "《颜氏家训》·后娶篇", "dynasty": "南北朝", "tags": []}, {"quote": "夫风化者，自上而行于下者也，自先而施于后者也。是以父不慈则子不孝，兄不友则弟不恭，夫不义则妇不顺矣。父慈而子逆，兄友而弟傲，夫义而妇陵，则天之凶民，乃刑戮之所摄，非训导之所移也。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "笞怒废于家，则竖子之过立见；刑罚不中，则民无所措手足。治家之宽猛，亦犹国焉。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "孔子曰：“奢则不孙，俭则固。与其不孙也，宁固。”又云：“如有周公之才之美，使骄且吝，其余不足观也已。”然则可俭而不可吝已。俭者，省约为礼之谓也；吝者，穷急不恤之谓也。今有施则奢，俭则吝；如能施而不奢，俭而不吝，可矣。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "生民之本，要当稼稽而食，桑麻以衣。蔬果之畜，园场之所产；鸡豚之善，树圈之所生。复及栋宇器械，樵苏脂烛，莫非种殖之物也。至能守其业者，闭门而为生之具以足，但家无盐井耳。令北土风俗，率能躬俭节用，以赡衣食。江南奢侈，多不逮焉。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "世间名士，但务宽仁，至于饮食饷馈，僮仆减损，施惠然诺，妻子节量，狎侮宾客，侵耗乡党，此亦为家之巨蠹矣。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "妇主中馈，惟事酒食衣服之礼耳，国不可使预政，家不可使干蛊。如有聪明才智，识达古今，正当辅佐君子，助其不足。必无牝鸡晨鸣，以致祸也。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "河北妇人，织任组训之事，黼黻 锦绣罗绮之工，大优于江东也。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "太公曰：“养女太多，一费也。” 陈蕃曰：“盗不过五女之门。”女之为累，亦以深矣。然天生蕃民，先人传体，其如之何？世人多不举女，贼行骨肉，岂当如此而望福于天乎？吾有疏亲，家饶妓媵，诞育将及，便遣阍竖守之，体有不安，窥窗倚户，若生女者，辄持将去，母随号泣，使人不忍闻也。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "妇人之性，率宠子婿而虐儿妇，宠婿则兄弟之怨生焉，虐妇则姊妹之谗行焉。然则女之行留，皆得罪于其家者，母实为之。至有谚曰：“落索阿姑餐。”此其相报也。家之常弊，可不诫哉！", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "婚姻素对，靖候成规。近世嫁娶，遂有卖女纳财，买妇输绢，比量父祖，计较锱铢，责多还少，市井无异。或猥婿在门，或傲妇擅室，贪荣求利，反招羞耻，可不慎欤？", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "借人典籍，皆须爱护，先有缺坏，就为科治，此亦士大夫百行之一也。济阳江禄，读书未竟，虽有急速，必待卷束整齐，然后得起，故无损败，人不厌其求假焉。或有狼藉几案，分散部帙，多为童幼婢妾之所点污。风雨虫鼠之所毁伤，实为累德。吾每读圣人之书，未尝不肃敬对之。其故纸有《五经》词义及贤达姓名，不敢秽用也。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "吾家巫觋祷请，绝于言议；符书章酸，亦无祈焉。并汝曹所见也，勿为妖妄之费。", "author": "颜之推", "source": "《颜氏家训》·治家篇", "dynasty": "南北朝", "tags": []}, {"quote": "近在扬都，有一士人讳审，而与沉氏交给周厚，沉与其书，名而不姓，此非人情也。", "author": "颜之推", "source": "《颜氏家训》·风操篇", "dynasty": "南北朝", "tags": []}, {"quote": "凡与人言，称彼祖父母、世父母；父母及长姑，皆加“尊”字，自叔父母已下，则加“贤”子，尊卑之差也。王羲之书，称彼之母与自称己母同，不云“尊”字，今所非也。", "author": "颜之推", "source": "《颜氏家训》·风操篇", "dynasty": "南北朝", "tags": []}, {"quote": "昔者，王侯自称孤、寡、不谷。自兹以降，虽孔子圣师，及闸人言皆称名也。后虽有臣、仆之称，行者盖亦寡焉。江南轻重，各有谓号，具诸《书仪》。北人多称名者，乃古之遗风。吾善其称名焉。", "author": "颜之推", "source": "《颜氏家训》·风操篇", "dynasty": "南北朝", "tags": []}, {"quote": "古人皆呼伯父、叔父，而今世多单呼伯、叔。从父兄弟姊妹已孤，而对其前呼其母为伯叔母，此未可避者也。兄弟之子已孤，与他人言，对孤者前呼为兄子。弟子，颇为不忍，北土人多呼为佳。案《尔雅》、《丧服经》、《左传》，侄虽名通男女，并是对姑之称，晋世以来，始呼叔侄。今呼为侄，于理为胜也。", "author": "颜之推", "source": "《颜氏家训》·风操篇", "dynasty": "南北朝", "tags": []}, {"quote": "古者，名以正体，字以表德，名终则讳之，字乃可以为孙氏。孔子弟子记事者，皆称仲尼；吕后微时，尝字高祖为季；至汉麦种，字其叔父曰丝；王丹与侯霸子语，字霸为君房。江南至今不讳字也。河北人士全不辨之，名亦呼为字，字固呼为字。尚书王元景兄弟，皆号名人，其父名云，字罗汉，一皆讳之，其馀不足怪也。", "author": "颜之推", "source": "《颜氏家训》·风操篇", "dynasty": "南北朝", "tags": []}, {"quote": "偏傍之书，死有归杀，子孙逃窜，莫肯在家；画瓦书符，作诸厌胜；丧出之日，门前然火，户外列灰，祓送家鬼，章断注连。凡如此比，不近有情，乃儒雅之罪人，弹议所当加也。", "author": "颜之推", "source": "《颜氏家训》·风操篇", "dynasty": "南北朝", "tags": []}, {"quote": "《礼经》：“父之遗书，母之杯圈，感其手口之泽，不忍读用。”政为常所讲习，讎校缮写，及偏如服用，有迹可思者耳。若寻常坟典，为生什物，安可悉废之乎？既不读用，无容散逸，惟当缄保，以留后世耳。", "author": "颜之推", "source": "《颜氏家训》·风操篇", "dynasty": "南北朝", "tags": []}, {"quote": "江南风俗，儿生一期，为制新衣，盥浴装饰，男则用弓矢纸笔，女则刀尺针缕，并加饮食之物，及珍宝服玩，置之儿前，观其发意所取，以验贪廉愚智，名之为试儿。亲表聚集，致宴享焉。……", "author": "颜之推", "source": "《颜氏家训》·风操篇", "dynasty": "南北朝", "tags": []}, {"quote": "四海之人，结为兄弟，亦何容易，必有志均义敌，令终如始者，方可议之。一尔之后，命子拜伏，呼为丈人，申父交之敬，身事彼亲，亦宜加礼。比见北人甚轻此节，行路相逢，便定昆季，望年观貌，不择是非，至有结父为兄、托子为弟者。", "author": "颜之推", "source": "《颜氏家训》·风操篇", "dynasty": "南北朝", "tags": []}, {"quote": "世人多蔽，贵耳贱目，重遥轻近。少长周旋，如有贤哲，每相狎侮，不加礼敬；他乡异县，微借风声，延颈企踵，甚於饥渴。校其长短，核其精粗，或 彼不能如此矣，所以鲁人谓孔子为东家丘。昔虞国宫之奇少长於君，君狎之， 不纳其谏，以至亡国，不可不留心也！", "author": "颜之推", "source": "《颜氏家训》·慕贤篇", "dynasty": "南北朝", "tags": []}, {"quote": "侯景初入建业，台门虽闭，公私草扰，各不自全。太子左卫率羊侃坐东掖门，部分经略，一宿皆办，遂得百馀日抗拒凶逆。於是城内四万许人，王公朝士，不下一百，便是恃侃一人安之，其相去如此。", "author": "颜之推", "source": "《颜氏家训》·慕贤篇", "dynasty": "南北朝", "tags": []}, {"quote": "邺平之后，见徒入关。思鲁尝谓吾曰：“朝无禄位，家无积财，当肆筋力，以申供养。每被课笃，勤劳经史，未知为子，可得安乎？”吾命之曰：“子当以养为心，父当以学为教。使汝弃学徇财，丰吾衣食，食之安得甘？衣之安得暖？若务先王之道，绍家世之业，藜羹褐，我自欲之。”", "author": "颜之推", "source": "《颜氏家训》·勉学篇", "dynasty": "南北朝", "tags": []}, {"quote": "校订书籍，亦何容易，自扬雄、刘向，方称此职耳。观天下书未遍，不得妄下雌黄。或彼以为非，此以为是，或本同末异，或两文皆欠，不可偏信一隅也。", "author": "颜之推", "source": "《颜氏家训》·勉学篇", "dynasty": "南北朝", "tags": []}, {"quote": "学为文章，先谋亲友，得其评裁，知可施行，然后出手，慎勿师心自任，取笑旁人也。自古执笔为文者，何可胜言。然至於宏丽精华，不过数十篇耳。但使不失体裁，辞意可观，便称才士。要须动俗盖世，亦俟河之清乎。", "author": "颜之推", "source": "《颜氏家训》·文章篇", "dynasty": "南北朝", "tags": []}, {"quote": "凡为文章，犹人乘骐骥，虽有逸气，当以街勒制之，勿使流乱轨躅，放意填坑岸也。", "author": "颜之推", "source": "《颜氏家训》·文章篇", "dynasty": "南北朝", "tags": []}, {"quote": "文章当以理致为心旅，气调为筋骨，事义为皮肤，华而为冠冕。今世相承，趋末弃本，率多浮艳，辞与理竞，辞胜而理伏；事与才争，事繁而才损，放逸者流宕而忘归，穿凿者补缀而不足。", "author": "颜之推", "source": "《颜氏家训》·文章篇", "dynasty": "南北朝", "tags": []}, {"quote": "时俗如此，安能独违，但务去泰去甚耳。必有盛才重誉，改革体裁者，实吾所希。", "author": "颜之推", "source": "《颜氏家训》·文章篇", "dynasty": "南北朝", "tags": []}, {"quote": "古人之文，宏才逸气，体度风格，去今实远；但缉缀疏朴，未为密致耳。今世音律谐靡，章句偶对，讳避精详，贤於往昔多矣。宜以古之制裁为本，今之辞调为末，并须两存，不可偏弃也。", "author": "颜之推", "source": "《颜氏家训》·文章篇", "dynasty": "南北朝", "tags": []}, {"quote": "名之与实，犹形之与影也。德艺周厚，则名必善焉；容色姝丽，则影必美焉。今不修身而求个名于世者，犹貌甚恶而责妍影于镜也。上士忘名，中士立名，下士窃名。忘名者，体道合德，享鬼神之福祜，非所以求名也；立名者，修身慎行，惧荣观之不显，非所以让名也；窃名者，厚貌深奸，於浮华之虚称，非所以得名也。", "author": "颜之推", "source": "《颜氏家训》·名实篇", "dynasty": "南北朝", "tags": []}, {"quote": "治点子弟文章，以为声价，大弊事也。一则不可常继，终露其情；二则学者有凭，益不精励。", "author": "颜之推", "source": "《颜氏家训》·名实篇", "dynasty": "南北朝", "tags": []}, {"quote": "《礼》云：“欲不可纵，志不可满。”宇宙可臻其极，情性不知其穷，唯在少欲知止，为立涯限尔。先祖靖侯戒子侄曰：“汝家书生门户，世无富贵，自今仕宦不可过二千石，婚姻勿贪势家。”吾终身服膺，以为名言也。", "author": "颜之推", "source": "《颜氏家训》·止足篇", "dynasty": "南北朝", "tags": []}, {"quote": "国之兴亡，兵之胜败，博学所至，幸讨论之。入帷幄之中，参庙堂之上，不能为主尽规以谋社稷，君子所耻也。然而每见文士，颇读兵书，微有经略。若居承平之世，脾睨宫阃，幸灾乐祸，首为逆乱，诖误善良；如在兵革之时，构扇反覆，纵横说诱，不识存亡，强相扶戴：此皆陷身灭族之本也。诫之哉！诫之哉！", "author": "颜之推", "source": "《颜氏家训》·诫兵篇", "dynasty": "南北朝", "tags": []}, {"quote": "习五兵，便乘骑，正可称武夫尔。今世士大夫，但不读书，即称武夫儿，乃饭囊酒瓮也。", "author": "颜之推", "source": "《颜氏家训》·诫兵篇", "dynasty": "南北朝", "tags": []}, {"quote": "夫养生者先须虑祸，全身保性，有此生然后养之，勿徒养其无生也。单豹养於内而丧外，张毅养於外而丧内，前贤所戒也。稽康著《养身》之论，而以傲物受刑，石崇冀服饵之征，而以贪溺取祸，往事之所迷也。", "author": "颜之推", "source": "《颜氏家训》·养生篇", "dynasty": "南北朝", "tags": []}, {"quote": "夫生不可不惜，不可苟惜。涉险畏之途，干祸难之事，贪欲以伤生，谗慝而致死，此君子之所惜哉！行诚孝而见贼，履仁义而得罪，丧身以全家，泯躯而济国，君子不咎也。自乱离已来，吾见名臣贤士，临难求生，终为不救，徒取窘辱，令人愤懑。", "author": "颜之推", "source": "《颜氏家训》·养生篇", "dynasty": "南北朝", "tags": []}, {"quote": "内外两教，本为一体，渐积为异，深浅不同。内典初门，设五种禁，外典仁、义、礼、智、信，皆与之符。仁者，不杀之禁也；义者，不盗之禁也；礼者，不邪之禁也；智者，不酒之禁也；信者，不妄之禁也。至如畋狩军旅，燕享刑罚，因民之性，不可卒除，就为之节，使不淫滥尔。归周、孔而背释宗，何其迷也！", "author": "颜之推", "source": "《颜氏家训》·归心篇", "dynasty": "南北朝", "tags": []}, {"quote": "世有痴人，不识仁义，不知富贵并由天命。为子娶妇，恨其生资不足，倚作舅始之尊，蛇虺其性，毒口加诬，不识忌讳，骂辱妇之父母，却成教妇不孝己身，不顾他恨。但怜已之子女，不爱己之儿妇。如此之人，阴纪其过，鬼夺其算。慎不可与为邻，何况交结乎？避之哉！", "author": "颜之推", "source": "《颜氏家训》·归心篇", "dynasty": "南北朝", "tags": []}, {"quote": "《后汉书》：“酷吏樊晔为天水太守，凉州为之歌曰：‘宁见乳虎穴，不入冀府寺，”而江南书本“穴”皆误作“六”，学士因循，迷而不寐。夫虎豹穴居，事之较者，所以班超云：“不探虎穴，安得虎子？”宁当论其六七耶？", "author": "颜之推", "source": "《颜氏家训》·书证篇", "dynasty": "南北朝", "tags": []}, {"quote": "北人之音，多以举、莒为矩；唯李季节云：“齐桓公与管仲于台上谋伐莒，东郭牙望见桓公口开而不闭，故知所言者莒也。然则莒、矩必不同呼。”此为知音矣。", "author": "颜之推", "source": "《颜氏家训》·音辞篇", "dynasty": "南北朝", "tags": []}, {"quote": "夫物体自有精麤，精麤谓之好恶；人心有所去取，去取谓之好恶。此音见于葛洪、徐邈。而河北学士读尚书云好生恶杀。是为一论物体，一就人情，殊不通矣。", "author": "颜之推", "source": "《颜氏家训》·音辞篇", "dynasty": "南北朝", "tags": []}, {"quote": "甫者，男子之美称，古书多假借为父子；北人遂无一人呼为甫者，亦所未喻。唯管仲、范增之号，须依字读耳。", "author": "颜之推", "source": "《颜氏家训》·音辞篇", "dynasty": "南北朝", "tags": []}, {"quote": "邪者，未定之词。左传曰：“不知天之弃鲁邪？抑鲁君有罪于鬼神邪？”庄子云：“天邪地邪？”汉书云：“是邪非邪？”之类是也。而北人即呼为也，亦为误矣。难者曰：“系辞云：‘乾坤，易之门户邪？’此又为未定辞乎？”答曰：“何为不尔！上先标问，下方列德以折之耳。”", "author": "颜之推", "source": "《颜氏家训》·音辞篇", "dynasty": "南北朝", "tags": []}, {"quote": "江南学士读左传，口相传述，自为凡例，军自败曰败，打破人军曰败。诸记传未见补败反，徐仙民读左传，唯一处有此音，又不言自败、败人之别，此为穿凿耳。", "author": "颜之推", "source": "《颜氏家训》·音辞篇", "dynasty": "南北朝", "tags": []}, {"quote": "真草书迹，微须留意。江南谚云：“尺牍书疏，千里面目也”承晋宋馀俗，相与事之，故无顿狼狈者。吾幼承门业，加性爱重，所见法书亦多，而玩习功夫颇至，遂不能佳者，良由无分故也。然而此艺不须过精。夫巧者劳而智者忧，常为人所役使，更觉为累。韦仲将遗戒，深有以也。", "author": "颜之推", "source": "《颜氏家训》·杂艺篇", "dynasty": "南北朝", "tags": []}, {"quote": "梁氏秘阁散逸以来，吾见二王真草多矣，家中尝得十卷，方知陶隐居、阮交州、萧祭酒诸书，莫不得羲之之体，故是书之渊源。萧晚节所变，乃右军年少时法也。", "author": "颜之推", "source": "《颜氏家训》·杂艺篇", "dynasty": "南北朝", "tags": []}, {"quote": "江南闾里间有《画书赋》，乃陶隐居弟子林道士所为。其人未甚识字，轻为轨则，托名贵师，世俗传信，后生颇为所误也。", "author": "颜之推", "source": "《颜氏家训》·杂艺篇", "dynasty": "南北朝", "tags": []}, {"quote": "算术亦是六艺要事。自古儒士论天道。定律历者，智学通之。然可以兼明，不可以专业。江南此学殊少，唯范阳祖恒精之，位至南康太守。河北多晚此术。", "author": "颜之推", "source": "《颜氏家训》·杂艺篇", "dynasty": "南北朝", "tags": []}, {"quote": "医方之事，取妙极难，不劝汝曾以自命也。微解药性，小小和合，居家得以救急，亦为胜事，皇甫谧、殷仲堪则其人也。", "author": "颜之推", "source": "《颜氏家训》·杂艺篇", "dynasty": "南北朝", "tags": []}, {"quote": "《礼》曰：“君子无故不彻琴瑟。”古来名士，多所爱好。洎于梁初，衣冠子孙，不知琴者，号有所阙。大同以末，斯风顿尽。然而此乐音音雅致，有深味哉！今世曲解，虽变于古，犹足以畅神情也。唯不可令有称誉，见役勋贵，处之下坐，以取残杯冷炙之辱。戴安道犹遭之，况尔曹乎！", "author": "颜之推", "source": "《颜氏家训》·杂艺篇", "dynasty": "南北朝", "tags": []}, {"quote": "死者，人之常分，不可免也。吾年十九，值梁家丧乱，其间与白刃为伍者，亦常数辈，幸承馀福，得至於今。古人云：“五十不为夭。”吾已六十馀，故心坦然，不以残年为念。先有风气之疾，常疑奄然，聊书素怀，以为汝诫。", "author": "颜之推", "source": "《颜氏家训》·终制篇", "dynasty": "南北朝", "tags": []}, {"quote": "先君先夫人皆未还建邺旧山，旅葬江陵东郭。承圣末，已启求扬都，欲营迁靥，蒙诏赐银百两，已於扬州小郊北地烧砖。便值本朝沦没，流离如此。数十年间，绝於还望。今虽混一，家道馨穷，何由办此奉营资费？且扬都污毁，无复遗，还被下湿，未为得计。自咎自责，贯心刻髓。", "author": "颜之推", "source": "《颜氏家训》·终制篇", "dynasty": "南北朝", "tags": []}, {"quote": "孔子之葬亲也，云：“古者墓而不坟，丘东西南北之人也，不可以弗识也。”於是封之崇四尺。然则君子应世行道，亦有不守坟墓之时，况为事际所逼也。吾今羁旅，身若浮云，竟未知何乡是吾葬地，唯当气绝便埋之耳。汝曹宜以传业扬名为务，不可顾恋朽壤，以取湮没也。", "author": "颜之推", "source": "《颜氏家训》·终制篇", "dynasty": "南北朝", "tags": []}, {"quote": "将听吾计，用之必胜，留之；将不听吾计，用之必败，去之。计利以听，乃为之势，以佐其外。势者，因利而制权也。", "author": "孙武", "source": "《孙子兵法》·始计篇", "dynasty": "春秋", "tags": []}, {"quote": "兵者，诡道也。故能而示之不能，用而示之不用，近而示之远，远而示之近；利而诱之，乱而取之，实而备之，强而避之，怒而挠之，卑而骄之，佚而劳之，亲而离之。攻其无备，出其不意。此兵家之胜，不可先传也。", "author": "孙武", "source": "《孙子兵法》·始计篇", "dynasty": "春秋", "tags": []}, {"quote": "善用兵者，役不再籍，粮不三载，取用于国，因粮于敌，故军食可足也。国之贫于师者远输，远输则百姓贫；近师者贵卖，贵卖则百姓财竭，财竭则急于丘役。力屈财殚，中原内虚于家，百姓之费，十去其七；公家之费，破军罢马，甲胄矢弩，戟楯蔽橹，丘牛大车，十去其六。", "author": "孙武", "source": "《孙子兵法》·作战篇", "dynasty": "春秋", "tags": []}, {"quote": "故杀敌者，怒也；取敌之利者，货也。车战得车十乘以上，赏其先得者，而更其旌旗，车杂而乘之，卒善而养之，是谓胜敌而益强。", "author": "孙武", "source": "《孙子兵法》·作战篇", "dynasty": "春秋", "tags": []}, {"quote": "孙子曰：夫用兵之法，全国为上，破国次之，全军为上，破军次之；全旅为上，破旅次之；全卒为上，破卒次之；全伍为上，破伍次之。是故百战百胜，非善之善者也；不战而屈人之兵，善之善者也。", "author": "孙武", "source": "《孙子兵法》·谋攻篇", "dynasty": "春秋", "tags": []}, {"quote": "故善用兵者，屈人之兵而非战也，拔人之城而非攻也，毁人之国而非久也，必以全争于天下。故兵不顿而利可全，此谋攻之法也。", "author": "孙武", "source": "《孙子兵法》·谋攻篇", "dynasty": "春秋", "tags": []}, {"quote": "故用兵之法，十则围之，五则攻之，倍则分之，敌则能战之，少则能逃之，不若则能避之。故小敌之坚，大敌之擒也。", "author": "孙武", "source": "《孙子兵法》·谋攻篇", "dynasty": "春秋", "tags": []}, {"quote": "夫将者，国之辅也。辅周，则国必强；辅隙，则国必弱。", "author": "孙武", "source": "《孙子兵法》·谋攻篇", "dynasty": "春秋", "tags": []}, {"quote": "故君之所以患于军者三：不知军之不可以进而谓之进，不知军之不可以退而谓之退，是谓“縻军”；不知三军之事，而同三军之政者，则军士惑矣；不知三军之权，而同三军之任，则军士疑矣。三军既惑且疑，则诸侯之难至矣，是谓“乱军引胜”。", "author": "孙武", "source": "《孙子兵法》·谋攻篇", "dynasty": "春秋", "tags": []}, {"quote": "孙子曰：昔之善战者，先为不可胜，以待敌之可胜。不可胜在己，可胜在敌。故善战者，能为不可胜，不使敌之必可胜。故曰：胜可知，不可为也。", "author": "孙武", "source": "《孙子兵法》·军形篇", "dynasty": "春秋", "tags": []}, {"quote": "兵法：一曰度，二曰量，三曰数，四曰称，五曰胜。地生度，度生量，量生数，数生称，称生胜。故胜兵若以镒称铢，败兵若以铢称镒。胜者之战民也，若决积水于千仞之溪者，形也。", "author": "孙武", "source": "《孙子兵法》·军形篇", "dynasty": "春秋", "tags": []}, {"quote": "凡战者，以正合，以奇胜。故善出奇者，无穷如天地，不竭如江海。终而复始，日月是也。死而更生，四时是也。声不过五，五声之变，不可胜听也；色不过五，五色之变，不可胜观也；味不过五，五味之变，不可胜尝也；战势不过奇正，奇正之变，不可胜穷也。奇正相生，如循环之无端，孰能穷之哉！", "author": "孙武", "source": "《孙子兵法》·兵势篇", "dynasty": "春秋", "tags": []}, {"quote": "激水之疾，至于漂石者，势也；鸷鸟之疾，至于毁折者，节也。故善战者，其势险，其节短。势如扩弩，节如发机。纷纷纭纭，斗乱而不可乱；浑浑沌沌，形圆而不可败。乱生于治，怯生于勇，弱生于强。治乱，数也；勇怯，势也；强弱，形也。", "author": "孙武", "source": "《孙子兵法》·兵势篇", "dynasty": "春秋", "tags": []}, {"quote": "故善动敌者，形之，敌必从之；予之，敌必取之。以利动之，以卒待之。故善战者，求之于势，不责于人故能择人而任势。任势者，其战人也，如转木石。木石之性，安则静，危则动，方则止，圆则行。", "author": "孙武", "source": "《孙子兵法》·兵势篇", "dynasty": "春秋", "tags": []}, {"quote": "孙子曰：凡先处战地而待敌者佚，后处战地而趋战者劳，故善战者，致人而不致于人。能使敌人自至者，利之也；能使敌人不得至者，害之也，故敌佚能劳之，饱能饥之，安能动之。出其所不趋，趋其所不意。行千里而不劳者，行于无人之地也。", "author": "孙武", "source": "《孙子兵法》·虚实篇", "dynasty": "春秋", "tags": []}, {"quote": "故形人而我无形，则我专而敌分。我专为一，敌分为十，是以十攻其一也，则我众而敌寡；能以众击寡者，则吾之所与战者，约矣。吾所与战之地不可知，不可知，则敌所备者多；敌所备者多，则吾之所与战者，寡矣。", "author": "孙武", "source": "《孙子兵法》·虚实篇", "dynasty": "春秋", "tags": []}, {"quote": "故备前则后寡，备后则前寡，备左则右寡，备右则左寡，无所不备，则无所不寡。寡者，备人者也；众者，使人备己者也。", "author": "孙武", "source": "《孙子兵法》·虚实篇", "dynasty": "春秋", "tags": []}, {"quote": "夫兵形象水，水之形，避高而趋下，兵之形，避实而击虚。水因地而制流，兵因敌而制胜。故兵无常势，水无常形，能因敌变化而取胜者，谓之神。", "author": "孙武", "source": "《孙子兵法》·虚实篇", "dynasty": "春秋", "tags": []}, {"quote": "孙子曰：凡用兵之法，将受命于君，合军聚众，交和而舍，莫难于军争。军争之难者，以迂为直，以患为利。", "author": "孙武", "source": "《孙子兵法》·军争篇", "dynasty": "春秋", "tags": []}, {"quote": "《军政》曰：“言不相闻，故为之金鼓；视不相见，故为之旌旗。”夫金鼓旌旗者，所以一民之耳目也。民既专一，则勇者不得独进，怯者不得独退，此用众之法也。故夜战多金鼓，昼战多旌旗，所以变人之耳目也。", "author": "孙武", "source": "《孙子兵法》·军争篇", "dynasty": "春秋", "tags": []}, {"quote": "三军可夺气，将军可夺心。是故朝气锐，昼气惰，暮气归。善用兵者，避其锐气，击其惰归，此治气者也。以治待乱，以静待哗，此治心者也。以近待远，以佚待劳，以饱待饥，此治力者也。无邀正正之旗，勿击堂堂之阵，此治变者也。", "author": "孙武", "source": "《孙子兵法》·军争篇", "dynasty": "春秋", "tags": []}, {"quote": "孙子曰：凡用兵之法，将受命于君，合军聚众。圮地无舍，衢地交合，绝地无留，围地则谋，死地则战，途有所不由，军有所不击，城有所不攻，地有所不争，君命有所不受。", "author": "孙武", "source": "《孙子兵法》·九变篇", "dynasty": "春秋", "tags": []}, {"quote": "是故智者之虑，必杂于利害，杂于利而务可信也，杂于害而患可解也。是故屈诸侯者以害，役诸侯者以业，趋诸侯者以利。故用兵之法，无恃其不来，恃吾有以待之；无恃其不攻，恃吾有所不可攻也。", "author": "孙武", "source": "《孙子兵法》·九变篇", "dynasty": "春秋", "tags": []}, {"quote": "故将有五危，必死可杀，必生可虏，忿速可侮，廉洁可辱，爱民可烦。凡此五者，将之过也，用兵之灾也。覆军杀将，必以五危，不可不察也。", "author": "孙武", "source": "《孙子兵法》·九变篇", "dynasty": "春秋", "tags": []}, {"quote": "凡军好高而恶下，贵阳而贱阴，养生而处实，军无百疾，是谓必胜。丘陵堤防，必处其阳，而右背之。此兵之利，地之助也。", "author": "孙武", "source": "《孙子兵法》·行军篇", "dynasty": "春秋", "tags": []}, {"quote": "上雨，水沫至，欲涉者，待其定也。", "author": "孙武", "source": "《孙子兵法》·行军篇", "dynasty": "春秋", "tags": []}, {"quote": "凡地有绝涧、天井、天牢、天罗、天陷、天隙，必亟去之，勿近也。吾远之，敌近之；吾迎之，敌背之。", "author": "孙武", "source": "《孙子兵法》·行军篇", "dynasty": "春秋", "tags": []}, {"quote": "兵非益多也，惟无武进，足以并力、料敌、取人而已。夫惟无虑而易敌者，必擒于人。", "author": "孙武", "source": "《孙子兵法》·行军篇", "dynasty": "春秋", "tags": []}, {"quote": "卒未亲附而罚之，则不服，不服则难用也。卒已亲附而罚不行，则不可用也。故令之以文，齐之以武，是谓必取。令素行以教其民，则民服；令不素行以教其民，则民不服。令素行者，与众相得也。", "author": "孙武", "source": "《孙子兵法》·行军篇", "dynasty": "春秋", "tags": []}, {"quote": "夫地形者，兵之助也。料敌制胜，计险厄远近，上将之道也。知此而用战者必胜，不知此而用战者必败。", "author": "孙武", "source": "《孙子兵法》·地形篇", "dynasty": "春秋", "tags": []}, {"quote": "视卒如婴儿，故可与之赴深溪；视卒如爱子，故可与之俱死。厚而不能使，爱而不能令，乱而不能治，譬若骄子，不可用也。", "author": "孙武", "source": "《孙子兵法》·地形篇", "dynasty": "春秋", "tags": []}, {"quote": "知吾卒之可以击，而不知敌之不可击，胜之半也；知敌之可击，而不知吾卒之不可以击，胜之半也；知敌之可击，知吾卒之可以击，而不知地形之不可以战，胜之半也。故知兵者，动而不迷，举而不穷。故曰：知彼知己，胜乃不殆；知天知地，胜乃不穷。", "author": "孙武", "source": "《孙子兵法》·地形篇", "dynasty": "春秋", "tags": []}, {"quote": "所谓古之善用兵者，能使敌人前后不相及，众寡不相恃，贵贱不相救，上下不相收，卒离而不集，兵合而不齐。合于利而动，不合于利而止。敢问：“敌众整而将来，待之若何？”曰：“先夺其所爱，则听矣。”", "author": "孙武", "source": "《孙子兵法》·九地篇", "dynasty": "春秋", "tags": []}, {"quote": "兵之情主速，乘人之不及，由不虞之道，攻其所不戒也。", "author": "孙武", "source": "《孙子兵法》·九地篇", "dynasty": "春秋", "tags": []}, {"quote": "故善用兵者，譬如率然；率然者，常山之蛇也。击其首则尾至，击其尾则首至，击其中则首尾俱至。敢问：“兵可使如率然乎？”曰：“可。”夫吴人与越人相恶也，当其同舟而济，遇风，其相救也如左右手。是故方马埋轮，未足恃也；齐勇若一，政之道也；刚柔皆得，地之理也。故善用兵者，携手若使一人，不得已也。", "author": "孙武", "source": "《孙子兵法》·九地篇", "dynasty": "春秋", "tags": []}, {"quote": "将军之事：静以幽，正以治。能愚士卒之耳目，使之无知。易其事，革其谋，使人无识；易其居，迂其途，使人不得虑。帅与之期，如登高而去其梯；帅与之深入诸侯之地，而发其机，焚舟破釜，若驱群羊，驱而往，驱而来，莫知所之。聚三军之众，投之于险，此谓将军之事也。九地之变，屈伸之利，人情之理，不可不察。", "author": "孙武", "source": "《孙子兵法》·九地篇", "dynasty": "春秋", "tags": []}, {"quote": "凡为客之道：深则专，浅则散。去国越境而师者，绝地也；四达者，衢地也；入深者，重地也；入浅者，轻地也；背固前隘者，围地也；无所往者，死地也。", "author": "孙武", "source": "《孙子兵法》·九地篇", "dynasty": "春秋", "tags": []}, {"quote": "是故散地，吾将一其志；轻地，吾将使之属；争地，吾将趋其后；交地，吾将谨其守；衢地，吾将固其结；重地，吾将继其食；圮地，吾将进其涂；围地，“吾将塞其阙；死地，吾将示之以不活。", "author": "孙武", "source": "《孙子兵法》·九地篇", "dynasty": "春秋", "tags": []}, {"quote": "投之亡地然后存，陷之死地然后生。夫众陷于害，然后能为胜败。", "author": "孙武", "source": "《孙子兵法》·九地篇", "dynasty": "春秋", "tags": []}, {"quote": "是故政举之日，夷关折符，无通其使；厉于廊庙之上，以诛其事。敌人开阖，必亟入之。先其所爱，微与之期。践墨随敌，以决战事。是故始如处女，敌人开户，后如脱兔，敌不及拒。", "author": "孙武", "source": "《孙子兵法》·九地篇", "dynasty": "春秋", "tags": []}, {"quote": "孙子曰：凡火攻有五：一曰火人，二曰火积，三曰火辎，四曰火库，五曰火队。行火必有因，烟火必素具。发火有时，起火有日。时者，天之燥也；日者，月在箕、壁、翼、轸也。凡此四宿者，风起之日也。", "author": "孙武", "source": "《孙子兵法》·火攻篇", "dynasty": "春秋", "tags": []}, {"quote": "故用间有五：有因间，有内间，有反间，有死间，有生间。五间俱起，莫知其道，是谓神纪，人君之宝也。因间者，因其乡人而用之。内间者，因其官人而用之。反间者，因其敌间而用之。死间者，为诳事于外，令吾间知之，而传之于敌也。生间者，反报也。", "author": "孙武", "source": "《孙子兵法》·用间篇", "dynasty": "春秋", "tags": []}, {"quote": "故三军之事，莫亲于间，赏莫厚于间，事莫密于间。非圣智不能用间，非仁义不能使间，非微妙不能得间之实。微哉！微哉！无所不用间也。间事未发，而先闻者，间与所告者皆死。", "author": "孙武", "source": "《孙子兵法》·用间篇", "dynasty": "春秋", "tags": []}, {"quote": "必索敌人之间来间我者，因而利之，导而舍之，故反间可得而用也。因是而知之，故乡间、内间可得而使也；因是而知之，故死间为诳事，可使告敌。因是而知之，故生间可使如期。五间之事，主必知之，知之必在于反间，故反间不可不厚也。", "author": "孙武", "source": "《孙子兵法》·用间篇", "dynasty": "春秋", "tags": []}, {"quote": "昔殷之兴也，伊挚在夏；周之兴也，吕牙在殷。故惟明君贤将，能以上智为间者，必成大功。此兵之要，三军之所恃而动也。", "author": "孙武", "source": "《孙子兵法》·用间篇", "dynasty": "春秋", "tags": []}, {"quote": "备周则意怠，常见则不疑。阴在阳之内，不在阳之对。太阳，太阴。", "author": "", "source": "《三十六计》·胜战计·瞒天过海", "dynasty": "", "tags": []}, {"quote": "共敌不如分敌，敌阳不如敌阴。", "author": "", "source": "《三十六计》·胜战计·围魏救赵", "dynasty": "", "tags": []}, {"quote": "敌已明，友未定，引友杀敌。不自出力，以《损》推演。", "author": "", "source": "《三十六计》·胜战计·借刀杀人", "dynasty": "", "tags": []}, {"quote": "困敌之势，不以战。损刚益柔。", "author": "", "source": "《三十六计》·胜战计·以逸待劳", "dynasty": "", "tags": []}, {"quote": "敌之害大，就势取利，刚决柔也。", "author": "", "source": "《三十六计》·胜战计·趁火打劫", "dynasty": "", "tags": []}, {"quote": "敌志乱萃，不虞。坤下兑上之象，利其不自主而取之。", "author": "", "source": "《三十六计》·胜战计·声东击西", "dynasty": "", "tags": []}, {"quote": "诳也，非诳也，实其所诳也。少阴、太阴、太阳。", "author": "", "source": "《三十六计》·敌战计·无中生有", "dynasty": "", "tags": []}, {"quote": "示之以动，利其静而有主，“益动而巽”。", "author": "", "source": "《三十六计》·敌战计·暗渡陈仓", "dynasty": "", "tags": []}, {"quote": "阳乖序乱，阴以待逆。暴戾恣睢，其势自毙。顺以动豫，豫顺以动。", "author": "", "source": "《三十六计》·敌战计·隔岸观火", "dynasty": "", "tags": []}, {"quote": "信而安之，阴以图之。备而后动，勿使有变。刚中柔外也。", "author": "", "source": "《三十六计》·敌战计·笑里藏刀", "dynasty": "", "tags": []}, {"quote": "势必有损，损阴以益阳。", "author": "", "source": "《三十六计》·敌战计·李代桃僵", "dynasty": "", "tags": []}, {"quote": "微隙在所必乘，微利在所必得。少阴，少阳。", "author": "", "source": "《三十六计》·敌战计·顺手牵羊", "dynasty": "", "tags": []}, {"quote": "疑以叩实，察而后动。复者，阴之媒也。", "author": "", "source": "《三十六计》·攻战计·打草惊蛇", "dynasty": "", "tags": []}, {"quote": "有用者，不可借；不能用者，求借。借不能用者而用之。匪我求童蒙，童蒙求我。", "author": "", "source": "《三十六计》·攻战计·借尸还魂", "dynasty": "", "tags": []}, {"quote": "待天以困之，用人以诱之，往蹇来返。", "author": "", "source": "《三十六计》·攻战计·调虎离山", "dynasty": "", "tags": []}, {"quote": "逼则反兵，走则减势。紧随勿迫，累其气力，消其斗志，散而后擒，兵不血刃。需，有孚，光。", "author": "", "source": "《三十六计》·攻战计·欲擒故纵", "dynasty": "", "tags": []}, {"quote": "类以诱之，击蒙也。", "author": "", "source": "《三十六计》·攻战计·抛砖引玉", "dynasty": "", "tags": []}, {"quote": "摧其坚，夺其魁，以解其体。龙战于野，其道穷也。", "author": "", "source": "《三十六计》·攻战计·擒贼擒王", "dynasty": "", "tags": []}, {"quote": "不敌其力，而消其势，兑下乾上之象。", "author": "", "source": "《三十六计》·混战计·釜底抽薪", "dynasty": "", "tags": []}, {"quote": "乘其阴乱，利其弱而无主，随，以向晦入宴息。", "author": "", "source": "《三十六计》·混战计·混水摸鱼", "dynasty": "", "tags": []}, {"quote": "存其形，完其势；友不疑，敌不动。巽而止蛊。", "author": "", "source": "《三十六计》·混战计·金蝉脱壳", "dynasty": "", "tags": []}, {"quote": "小敌困之。剥，不利有攸往。", "author": "", "source": "《三十六计》·混战计·关门捉贼", "dynasty": "", "tags": []}, {"quote": "形禁势格，利从近取，害以远隔。上火下泽。", "author": "", "source": "《三十六计》·混战计·远交近攻", "dynasty": "", "tags": []}, {"quote": "两大之间，敌胁以从，我假以势。困，有言不信。", "author": "", "source": "《三十六计》·混战计·假道伐虢", "dynasty": "", "tags": []}, {"quote": "频更其阵，抽其劲旅，待其自败，而后乘之。曳其轮也。", "author": "", "source": "《三十六计》·并战计·偷梁换柱", "dynasty": "", "tags": []}, {"quote": "大凌小者，警以诱之。刚中而应，行险而顺。", "author": "", "source": "《三十六计》·并战计·指桑骂槐", "dynasty": "", "tags": []}, {"quote": "宁伪作不知不为，不伪作假知妄为。静不露机，云雷屯也。", "author": "", "source": "《三十六计》·并战计·假痴不癫", "dynasty": "", "tags": []}, {"quote": "假之以便，唆之使前，断其援应，陷之死地。遇毒，位不当也。", "author": "", "source": "《三十六计》·并战计·上屋抽梯", "dynasty": "", "tags": []}, {"quote": "借局布势，力小势大。鸿渐于陆，其羽可以为仪也。", "author": "", "source": "《三十六计》·并战计·树上开花", "dynasty": "", "tags": []}, {"quote": "乘隙插足，扼其主机，渐之进也。", "author": "", "source": "《三十六计》·并战计·反客为主", "dynasty": "", "tags": []}, {"quote": "兵强者，攻其将；将智者，伐其情。将弱兵颓，其势自萎。利用御寇，顺相保也。", "author": "", "source": "《三十六计》·败战计·美人计", "dynasty": "", "tags": []}, {"quote": "虚者虚之，疑中生疑。刚柔之际，奇而复奇。", "author": "", "source": "《三十六计》·败战计·空城计", "dynasty": "", "tags": []}, {"quote": "疑中之疑。比之自内，不自失也。", "author": "", "source": "《三十六计》·败战计·反间计", "dynasty": "", "tags": []}, {"quote": "人不自害，受害必真。假真真假，间以得行。童蒙之吉，顺以巽也。", "author": "", "source": "《三十六计》·败战计·苦肉计", "dynasty": "", "tags": []}, {"quote": "将多兵众，不可以敌，使其自累，以杀其势。在师中吉，承天宠也。", "author": "", "source": "《三十六计》·败战计·连环计", "dynasty": "", "tags": []}, {"quote": "全师避敌。左次无咎，未失常也。", "author": "", "source": "《三十六计》·败战计·走为上计", "dynasty": "", "tags": []}, {"quote": "语云：\"脱谷为糠，其髓斯存\"，神之谓也。\"山骞不崩，唯石为镇\"，骨之谓也。一身精神，具乎两目；一身骨相，具乎面部。他家兼论形骸，文人先观神骨。开门见山，此为第一。", "author": "曾国藩", "source": "《冰鉴》·神骨", "dynasty": "清代", "tags": []}, {"quote": "文人论神，有清浊之辨。清浊易辨，邪正难辨。欲辨邪正，先观动静；静若含珠，动若木发；静若无人，动若赴的，此为澄清到底。静若萤光，动若流水，尖巧而喜淫；静若半睡，动若鹿骇，别才而深思。一为败器，一为隐流，均之托迹于清，不可不辨。", "author": "曾国藩", "source": "《冰鉴》·神骨", "dynasty": "清代", "tags": []}, {"quote": "凡精神，抖擞处易见，断续处难见。断者出处断，续者闭处续。道家所谓\"收拾入门\"之说，不了处看其脱略，做了处看其针线。小心者，从其不了处看之，疏节阔目，若不经意，所谓脱略也。大胆者，从其做了处看之，慎重周密，无有苟且，所谓针线也。二者实看向内处，稍移外便落情态矣，情态易见。", "author": "曾国藩", "source": "《冰鉴》·神骨", "dynasty": "清代", "tags": []}, {"quote": "骨有九起：天庭骨隆起，枕骨强起，顶骨平起，佐串骨角起，太阳骨线起，眉骨伏犀起，鼻骨芽起，颧骨若不得而起，项骨平伏起。在头，以天庭骨、枕骨、太阳骨为主；在面，以眉骨、颧骨为主。五者备，柱石之器也；一则不穷；二则不贱；三则动履稍胜；四则贵矣。", "author": "曾国藩", "source": "《冰鉴》·神骨", "dynasty": "清代", "tags": []}, {"quote": "骨有色，面以青为贵，\"少年公卿半青面\"是也。紫次之，白斯下矣。骨有质，头以联者为贵。碎次之。总之，头上无恶骨，面佳不如头佳。然大而缺天庭，终是贱品；圆而无串骨，半是孤僧；鼻骨犯眉，堂上不寿。颧骨与眼争，子嗣不立。此中贵贱，有毫厘千里之辨。", "author": "曾国藩", "source": "《冰鉴》·神骨", "dynasty": "清代", "tags": []}, {"quote": "既识神骨，当辨刚柔。刚柔，则五行生克之数，名曰\"先天种子\"，不足用补，有余用泄。消息与命相通 ，此其较然易见者。", "author": "曾国藩", "source": "《冰鉴》·刚柔", "dynasty": "清代", "tags": []}, {"quote": "五行有合法，木合火，水合木，此顺而合。顺者多富，即贵亦在浮沉之间。金与火仇，有时合火，推之水土者皆然，此逆而合者，其贵非常。然所谓逆合者，金形带火则然，火形带金，则三十死矣；水形带土则然，土形带水，则孤寡终老矣；木形带金则然，金形带木，则刀剑随身矣。此外牵合，俱是杂格，不入文人正论。", "author": "曾国藩", "source": "《冰鉴》·刚柔", "dynasty": "清代", "tags": []}, {"quote": "五行为外刚柔，内刚柔，则喜怒、跳伏、深浅者是也。喜高怒重，过目辄忘，近\"粗\"。伏亦不伉，跳亦不扬，近\"蠢\"。初念甚浅，转念甚深，近\"奸 \"。内奸者 ，功名可期 。粗蠢各半者，胜人以寿。纯奸能豁达，其人终成。纯粗无周密，半途必弃。观人所忽，十有九八矣。", "author": "曾国藩", "source": "《冰鉴》·刚柔", "dynasty": "清代", "tags": []}, {"quote": "容以七尺为期，貌合两仪而论。胸腹手足，实接五行；耳目口鼻，全通四气。相顾相称，则福生；如背如凑，则林林总总，不足论也。", "author": "曾国藩", "source": "《冰鉴》·容貌", "dynasty": "清代", "tags": []}, {"quote": "容贵\"整\"，\"整\"非整齐之谓。短不豕蹲，长不茅立，肥不熊餐，瘦不鹊寒，所谓\"整\"也。背宜圆厚，腹宜突坦，手宜温软，曲若弯弓，足宜丰满，下宜藏蛋，所谓\"整\"也。五短多贵，两大不扬，负重高官，鼠行好利，此为定格。他如手长于身，身过于体，配以佳骨，定主封侯；罗纹满身，胸有秀骨，配以妙神，不拜相即鼎甲矣。", "author": "曾国藩", "source": "《冰鉴》·容貌", "dynasty": "清代", "tags": []}, {"quote": "目者面之渊，不深则不清。鼻者面之山，不高则不灵。口阔而方禄千种，齿多而圆不家食。眼角入鬓，必掌刑名。顶见于面，终司钱谷：出贵征也。舌脱无官，橘皮不显。文人有伤左目，鹰鼻动便食人：此贱征也。", "author": "曾国藩", "source": "《冰鉴》·容貌", "dynasty": "清代", "tags": []}, {"quote": "容貌者，骨之余，常佐骨之不足。情态者，神之余，常佐神之不足。久注观人精神，乍见观人情态。大家举止，羞涩亦佳；小儿行藏，跳叫愈失。大旨亦辨清浊，细处兼论取舍。", "author": "曾国藩", "source": "《冰鉴》·情态", "dynasty": "清代", "tags": []}, {"quote": "有弱态，有狂态，有疏懒态，有周旋态。飞鸟依人，情致婉转，此弱态也。不衫不履，旁若无人，此狂态也。坐止自如，问答随意，此疏懒态也。饰其中机，不苟言笑，察言观色，趋吉避凶，则周旋态也。皆根其情，不由矫枉。弱而不媚，狂而不哗，疏懒而真诚，周旋而健举，皆能成器；反之，败类也。大概亦得二三矣。", "author": "曾国藩", "source": "《冰鉴》·情态", "dynasty": "清代", "tags": []}, {"quote": "前者恒态，又有时态。方有对谈，神忽他往；众方称言，此独冷笑；深险难近，不足与论情。言不必当，极口称是，未交此人，故意底毁；卑庸可耻，不足与论事。漫无可否，临事迟回；不甚关情，亦为堕泪。妇人之仁，不足与谈心。三者不必定人终身。反此以求，可以交天下士。", "author": "曾国藩", "source": "《冰鉴》·情态", "dynasty": "清代", "tags": []}, {"quote": "\"须眉男子\"。未有须眉不具可称男子者。\"少年两道眉，临老一付须。\"此言眉主早成，须主晚运也 。然而紫面无须自贵，暴腮缺须亦荣：郭令公半部不全，霍膘骁一副寡脸。此等间逢，毕竟有须眉者，十之九也。", "author": "曾国藩", "source": "《冰鉴》·须眉", "dynasty": "清代", "tags": []}, {"quote": "人之声音，犹天地之气，轻清上浮，重浊下坠。始于丹田，发于喉，转于舌，辨于齿，出于唇，实与五音相配。取其自成一家，不必一一合调，闻声相思，其人斯在，宁必一见决英雄哉！", "author": "曾国藩", "source": "《冰鉴》·声音", "dynasty": "清代", "tags": []}, {"quote": "音者，声之余也，与声相去不远，此则从细曲中见耳。贫贱者有声无音，尖巧者有音无声，所谓“禽无声,兽无音”是也。凡人说话，是声散在前后左右者是也。开谈多含情，话终有余响，不唯雅人，兼称国士；口阔无溢出，舌尖无窕音，不·唯实厚，兼获名高。", "author": "曾国藩", "source": "《冰鉴》·声音", "dynasty": "清代", "tags": []}, {"quote": "面部如命，气色如运。大命固宜整齐，小运亦当亨泰。是故光焰不发，珠玉与瓦砾同观；藻绘未扬，明光与布葛齐价。大者主一生祸福，小者亦三月吉凶。", "author": "曾国藩", "source": "《冰鉴》·气色", "dynasty": "清代", "tags": []}, {"quote": "人以气为主，于内为精神，于外为气色。有终身之气色，\"少淡、长明、壮艳、老素\"是也。有一年之气色 ，\"春青、夏红、秋黄、冬白\"是也。有一月之气色 ，\"朔后森发，望后隐跃\"是也 。有一日之气色，\"早青、昼满、晚停、暮静\"是也。", "author": "曾国藩", "source": "《冰鉴》·气色", "dynasty": "清代", "tags": []}, {"quote": "科名中人，以黄为主，此正色也。黄云盖顶，必掇大魁；黄翅入鬓，进身不远；印堂黄色，富贵逼人；明堂素净，明年及第。他如眼角霞鲜，决利小考；印堂垂紫，动获小利，红晕中分，定产佳儿；两颧红润，骨肉发迹。由此推之，足见一斑矣。", "author": "曾国藩", "source": "《冰鉴》·气色", "dynasty": "清代", "tags": []}, {"quote": "色忌青，忌白。青常见于眼底，白常见于眉端。然亦不同：心事忧劳，青如凝墨；祸生不测，青如浮烟；酒色惫倦，白如卧羊；灾晦催人，白如傅粉。又有青而带紫，金形遇之而飞扬，白而有光，土庚相当亦富贵，又不在此论也 。最不佳者：\"太白夹日月，乌鸟集天庭，桃花散面颊 ，预尾守地阁。\"有一于此，前程退落，祸患再三矣。", "author": "曾国藩", "source": "《冰鉴》·气色", "dynasty": "清代", "tags": []}]